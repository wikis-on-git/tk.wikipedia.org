'''Abdullah Gül''' (d. [[29 Ekim]] [[1950]], [[Kayseri]]), [[Türkiye Cumhuriyeti]]'nin 11. [[Cumhurbaşkanı]]. Türkiye Cumhuriyeti 54. Hükûmette Devlet Bakanı, 58. Hükûmette Başbakan, 59. Hükûmette Dış İşleri Bakanı ve Başbakan Yardımcısı olduktan sonra [[28 Ağustos]] [[2007]] tarihinde Türkiye Cumhuriyeti'nin 11. Cumhurbaşkanı oldu. Abdullah Gül, askeriye ve bürokrasi dışından Cumhurbaşkanı seçilen üçüncü kişidir.

== İlk yılları ve kariyeri ==
Abdullah Gül [[29 Ekim]] [[1950]]’de [[Kayseri]]'de dünyaya gelmiştir. Annesi Adeviye Hanım ve babası Ahmet Hamdi Gül'dür.<ref name="Abdullah Gül biyo1">{{cite news |year=2008 |başlık=Doç. Dr. Abdullah Gül |url=http://www.biyografi.info/kisi/doc-dr-abdullah-gul |erişimtarihi=2008-09-03}}</ref> oğulları olan Orta öğretimini [[Kayseri Lisesi]]'nde tamamladıktan sonra [[İstanbul Üniversitesi]] [[İstanbul Üniversitesi İktisat Fakültesi|İktisat Fakültesi]]'ne girdi. Aynı fakülteden doktorasını ve doçentliğini aldı. Daha sonra, [[Sakarya Üniversitesi]] [[Endüstri Mühendisliği]] Bölümü'nde iktisat dersleri verdi. Öğrencilik yıllarında Gençlik Örgütü [[MTTB]] bünyesinde yer aldı. Memleketinde [[Necip Fazıl]] Ekolünden Söğüt Fikir Kulübü'nde çalıştı. [[Ali Biraderoğlu]]'nun çevresinde bulundu.

== Siyasal yaşamı ==
[[1983]]-[[1991]] yılları arasında [[İslam Kalkınma Bankası]]'nda ekonomi uzmanı olarak çalışan Gül, [[1991]] yılında [[Refah Partisi]]'nden 19. Dönem [[Kayseri]] Milletvekili olarak [[TBMM]]'ye girdi. [[1993]]'te [[Refah Partisi]]'nde genel başkan yardımcılığı görevine getirilen Abdullah Gül, [[1995]]'te yapılan genel seçimlerde, ikinci kez [[Refah Partisi]] 20. Dönem [[Kayseri]] Milletvekili seçildi. 

[[TBMM]] Plan ve Bütçe Komisyonu ve Dışişleri Komisyonu üyelikleri de yapan Abdullah Gül, [[28 Haziran]] [[1996]]'da kurulan [[RP]]-[[DYP]] Koalisyon hükûmetinde (54. Hükümet, 28.6.1996 - 20.6.1997) Devlet Bakanlığı ve Hükûmet Sözcülüğü görevlerinde bulundu. 

[[RP]]'nin [[16 Ocak]] [[1998]]'de [[Anayasa Mahkemesi]]'nce kapatılmasından önce kurulan [[Fazilet Partisi]]'ne geçen Abdullah Gül, [[18 Nisan]] [[1999]] tarihinde yapılan genel seçimlerde [[FP]]'den 21. Dönem [[Kayseri]] Milletvekili olarak tekrar parlamentoya girdi. 

[[Avrupa Konseyi]] Parlamenterler Meclisi üyeliğini de yürüten Abdullah Gül, [[8 Mart]] [[2000]] tarihinde, partide ''yenilikçi kanat'' olarak adlandırılan milletvekillerinin desteğini alarak, genel başkanlığa adaylığını koydu. [[14 Mayıs]] [[2000]] tarihinde yapılan [[FP]] 1. Olağan Kongresi'nde 521 oy alarak, 633 oy alan [[Recai Kutan]]'ın gerisinde kaldı. Kongre sonuçları, siyasi çevrelerce, "parti tabanının Yenilikçi olarak adlandırılan kanadı geniş ölçüde desteklediği, ancak partinin henüz bir yönetim değişikliğine hazır olmadığı" şeklinde yorumlandı {{kaynak göster}}. [[Fazilet Partisi]]'nin (FP) [[22 Haziran]] [[2001]]'de [[Anayasa Mahkemesi]] tarafından kapatılmasından sonra bir süre bağımsız kalan Gül, [[14 Ağustos]] [[2001]]'de kurulan [[Adalet ve Kalkınma Partisi]]'nin ([[AKP]]) Kurucular Kurulu üyesi olarak partinin kuruluşunda aktif rol aldı. Hakkında kayıp trilyon davasında fezleke hazırlandı. Milletvekili dokunulmazlığı nedeniyle yargılanamadı.
Abdullah Gül hakkında hazırlanan fezleke dosyası [[18 Haziran]] [[2008]] tarihinde,yasal imkansızlık sebebiyle tamamen kapanmıştır.[[http://www.hurriyet.com.tr/gundem/9208111.asp?gid=229&sz=85903]]
[[AKP]] [[Kayseri]] Milletvekili ve Siyasi ve Hukuki İşlerden Sorumlu Genel Başkan Yardımcısı olarak görev yaptı. Gül, [[3 Kasım]] [[2002]] Milletvekili seçimlerinde Kayseri Milletvekili olarak yeniden seçildi. [[AK Parti]] Genel Başkanı [[Recep Tayyip Erdoğan]]'ın siyasi yasaklı olması nedeniyle [[16 Kasım]] [[2002]]'de 58. Hükûmeti kurmakla görevlendirildi. [[Türkiye Cumhuriyeti]]'nin 58. Hükûmeti, [[Başbakan]] Abdullah Gül tarafından, [[18 Kasım]] [[2002]]'de kuruldu. [[Recep Tayyip Erdoğan]]'ın, [[9 Mart]] [[2003]] [[Siirt]] Milletvekili Yenileme Seçimi'nde meclise girmesinden sonra, Abdullah Gül başkanlığındaki 58. Hükûmet, [[11 Mart]]'ta istifa etti. Recep Tayyip Erdoğan başkanlığında, 14 Mart [[2003]]'te kurulan 59. Hükûmet'te (2. AKP Hükûmeti), [[T.C. Dışişleri Bakanları|Dışişleri Bakanı]] ve Başbakan Yardımcısı olarak görev aldı. [[3 Ekim]] [[2005]]'te başlayan [[AB]] Müzakereleri için birçok yetkisini Baş Müzakereci [[Ali Babacan]]'a devretti.
=== Para cezası mahkumiyeti ===
Ankara 18. Asliye Hukuk Mahkemesi 1996 yılında Refah-Yol hükûmeti döneminde devlet bakanlığı yaptığı dönemde, 1 milyar 652 milyon lirayı şahsi harcamaları için kullandığına hükmetti. Mahkeme 1996 yılında yapılan bu harcamanın %50 faiziyle birlikte Abdullah Gül'den alınıp davacıya verilemesine karar verdi. Abdullah Gül karara itiraz etti. Yargıtay 4. Hukuk Dairesi, 2000/6788 esas, 2000/7375 sayılı kararı ile, 18. Asliye Hukuk Mahkemesi'nin aldığı kararı onadı. Devlet Bakanlığı döneminde kendisine bağlı olan Kalkınma Bankası'ndan yaptığı ''Kişisel'' harcamalar faiziyle birlikte icra yoluyla kendisinden alındı. Bununla birlikte o dönemde [[Türkiye Kalkınma Bankası]]'nda genel müdürlük yapmış olan [[Candan Karlıtekin]], bu harcamaların kendisi tarafından yapıldığını ve davadan haberdar olduktan sonra bunu bir dilekçeyle belirttiğini ancak işleme konmadığını belirtmiştir.

=== Cumhurbaşkanlığı seçimi ===
[[24 Nisan]] [[2007]] tarihinde yapılan [[AKP]] Grup toplantısında Başbakan [[Recep Tayyip Erdoğan]] tarafından 11. [[Cumhurbaşkanı]] adayı olduğu açıklandı. [[27 Nisan]] tarihinde yapılan Cumhurbaşkanlığı birinci tur seçimlerinde 357 kabul oyu çıkmasına karşın 367 sayısına ulaşılamadığı için, seçim ikinci tura kalmış; Anayasanın ilgili hükmü gereği, ilk oturumun açılabilmesi için 367 üyenin Mecliste hazır bulunması gerektiği gerekçesi ile [[Cumhuriyet Halk Partisi]] ([[CHP]]) tarafından oturumun iptali için Anayasa Mahkemesi'ne açılan dava sonucu  Meclis'in bu birinci oturumu, Anayasa Mahkemesi'nin [[1 Mayıs]] [[2007]] tarihli kararı ile iptal edilmiş ve bu karar aynı gün saat 16.13'de kamuoyuna açıklanmıştır. [[6 Mayıs]] [[2007]] tarihinde Mecliste  yapılan iki yoklamada da toplantı yeter sayısının bulunamayışı yüzünden 11. Cumhurbaşkanı seçilememiştir.

[[2007 Türkiye Cumhuriyeti Milletvekili Genel Seçimleri|22 Temmuz 2007 seçimleri]]nin ardından AKP'nin tek başına iktidara gelmesinde Gül'ün cumhurbaşkanı seçilememesinin etkili olduğu görüşü öne çıktı. Bunun sonucu olarak da Abdullah Gül tarafından "bunun cumhurbaşkanlığı adaylığına ilişkin açık bir mesaj olduğu" yorumu benimsendi. 13 Ağustos tarihinde kulislerde konuşulan 11. Cumhurbaşkanı adaylığı kesinleşti. [[20 Ağustos]] 2007 tarihinde yapılan cumhurbaşkanlığı seçimi birinci turunda 341 oy aldı. [[24 Ağustos]] 2007 tarihinde yapılan cumhurbaşkanlığı seçimi ikinci turunda 337 oy aldı. Anayasaya göre ilk iki turda üçte iki çoğunluk olan 367 sayısına ulaşılamadığı için cumhurbaşkanı seçiminden bir sonuç alınamadı. 

Abdullah Gül [[28 Ağustos]] 2007 tarihinde yapılan cumhurbaşkanlığı seçiminin üçüncü turunda 339 oy alarak Türkiye Cumhuriyetinin 11. cumhurbaşkanı seçildi. Böylece Nisan 2007'de başlayan Türkiye'nin 11. Cumhurbaşkanını seçim süreci sona erdi.

[[Türkiye Cumhuriyeti tarihi]]nde ilk kez bir [[29 Ekim Cumhuriyet Bayramı]] resepsiyonu Abdullah Gül'ün cumhurbaşkanlığı döneminde [[Türk Silahlı Kuvvetleri]] personelinden ayrı olarak ikinci bir törenle düzenlenmiştir. Bu uygulamaya göre TSK mensubu yöneticiler öğlen saatlerinde düzenlenen törene katılmış, ancak akşam düzenlenen yemekli resepsiyona katılmayarak TSK kendi 29 Ekim resepsiyonunu vermiştir.

===AK Parti'ye açılan kapatma davası===
Cumhurbaşkanı Abdullah Gül, [[AKP]]'ye laiklik karşıtı odak olma gerekçesiyle açılan davada, hazırlanan iddianamede Abdullah Gül'ün Dışişleri Bakanı olduğu süre içerisinde konuşma ve açıklamalarında, laiklik karşıtı açıklamaları bulunduğu gerekçesi ile dava kapsamına alınmıştır.

== Ailesi ve kişisel yaşamı ==
[[21 Ağustos]] [[1980]]'de [[Hayrunnisa Gül]] (Özyurt) ile evlenen Gül'ün Ahmet Münir, Kübra ve Mehmet Emre adlarında üç çocuğu dünyaya geldi. Gül, [[İngilizce]] ve [[Arapça]] biliyor. Ayrıca [[Beşiktaş]] takımını tutmaktadır.

==Dış bağlantılar==
{{commons|Abdullah Gül}}
'''Resmi siteler'''
* [http://www.cankaya.gov.tr Cumhurbaşkanlığı Resmi Sitesi]
* [http://www.abdullahgul.gen.tr Abdullah Gül]
'''Diğer ilgili siteler'''
* [http://www.ntvmsnbc.com/modules/habervideo/video.asp?CatID=0&cbVideo=1394&cbQuality=1 '''"Cumhurbaşkanı"''' ''Can Dündar belgeseli'']
* [http://www.biyografi.info/kisi/doc-dr-abdullah-gul Abdullah Gül Özgeçmiş]

[[ar:عبد الله جول]]
[[az:Abdulla Gül]]
[[bg:Абдуллах Гюл]]
[[br:Abdullah Gül]]
[[ca:Abdullah Gül]]
[[crh:Abdullah Gül]]
[[cs:Abdullah Gül]]
[[da:Abdullah Gül]]
[[de:Abdullah Gül]]
[[el:Αμπντουλάχ Γκιούλ]]
[[en:Abdullah Gül]]
[[eo:Abdullah Gül]]
[[es:Abdullah Gül]]
[[et:Abdullah Gül]]
[[fa:عبدالله گول]]
[[fi:Abdullah Gül]]
[[fr:Abdullah Gül]]
[[he:עבדוללה גול]]
[[hi:अब्दुल्लाह ग्युल]]
[[hr:Abdullah Gül]]
[[hu:Abdullah Gül]]
[[hy:Աբդուլա Գյուլ]]
[[id:Abdullah Gül]]
[[io:Abdullah Gül]]
[[it:Abdullah Gül]]
[[ja:アブドゥラー・ギュル]]
[[ka:აბდულა გიული]]
[[ko:압둘라 귈]]
[[ku:Abdullah Gül]]
[[ky:Абдулла Гүл]]
[[lb:Abdullah Gül]]
[[lv:Abdullahs Gīls]]
[[ms:Abdullah Gül]]
[[nds:Abdullah Gül]]
[[nl:Abdullah Gül]]
[[no:Abdullah Gül]]
[[oc:Abdullah Gül]]
[[pl:Abdullah Gül]]
[[pt:Abdullah Gül]]
[[ro:Abdullah Gül]]
[[ru:Гюль, Абдулла]]
[[sh:Abdullah Gul]]
[[sq:Abdullah Gül]]
[[tr:Abdullah Gül]]
[[sv:Abdullah Gül]]
[[ur:عبد اللہ گل]]
[[vi:Abdullah Gül]]
[[zh:阿卜杜拉·居尔]]
