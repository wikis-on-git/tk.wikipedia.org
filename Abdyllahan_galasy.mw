'''Abdyllahan galasy''' - [[Baýramaly]] şäheriniň demirgazyk-gündogar çetinde ýerleşýän gadymy ýadygärlik. Ol köne [[Merw]] şäheriniň galyndylarynyň bir bölegi bolup, 15-nji asyryň 1-nji ýarymynda bina edilýär. Galanyň günorta-günbatar diwarynyň uzynlygy 695 m. günorta-gündogar diwary bolsa 630 m. barabar. Diwaryň galyxlygy 2,5-3 m. kä ýerlerde 6 m. ýetýär. Onuň beýikligi 5-7 m. Abdyllahan galasynyň dört burçunda äpet tegelek [[küňre]]ler, diwarlaryň ugrunda bolsa ululy-kiçili 42 küňre ýerleşýär. Abdyllahan galasy 44 goranyş küňresi bilen berkidilýär. Abdyllahan galanyň iki sany [[derweze]]si bolup, [[Eýran]]dan, [[Horezm]]den, [[Samarkant]]dan, [[Buhara]]dan, [[Toharystan]]dan we beýleki ýurtlardan gelen [[täjir]]ler şol derwezelerden şähere giripdirler hem-de [[söwda]] işleri bilen meşgullanypdyrlar. Galanyň içinde [[metjit]], [[medrese]], [[köşk]], birnäçe [[howuz]] we ş. m. ýerleşýär. Metjidiň üç tarapdan girelgesi bolup, onuň içi birnäçe [[otag]]dan ybarat. Medresäniň jaýy özbaşdak bolman, metjit bilen birlikde tutuş bir ymaraty emele getirýär. Galanyň demirgazyk-gündogar burçunda hökümet köşgi ýerleşýär. Köşk hem goranyş küňreleri bilen berkidilýär. Abdyllahan galasynda şäheriň arassaçylygyna belli bir derejede üns berlipdir. Kir suwlary we ş.m. hapa suwlar çem gelen ýere dökülmän, [[guýy]] şeklinde gazylan çukurlara çekilen keramiki turbalar arkaly akdyrylypdyr. Gala, esasan, günorta tarapdan akyp geçýän kanalyň suwy bilen üpjün edilipdir. Ondan başga-da galanyň içinde 4 sany uly howuz bolup, olarda köp suw saklanypdyr.
[[Category:Şahsyýetler]]
