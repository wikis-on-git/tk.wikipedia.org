{{Şahsyýet| 
Ady=Abdysetdar Kazy| 
Surat=| 
Doglan wagty=[[19. asyr]] başynda |
Ölen wagty=[[19. asyr]] II ýarymynda|
Doglan ýeri=[[Gökdepe]]|
Okuwy=|
Käri=|
}}

'''Abdysetdar Kazy''' "[[Jeňnama]]" atly taryhy [[poema|poemanyň]] awtorydyr. Ol 19-njy asyryň başynda [[Gökdepe]] sebitlerinde dünýä inip, 19-njy asyryň II ýarymynda aradan çykypdyr diýlip çak edilýär.  Öz döwrüniň sowatly we düşünjeli adamy bolupdyr. Ol "Jeňnama" eserini [[1862]]-nji ýylda ýazypdyr. Poema [[mesnewi]] formasynda ýazylyp, 2200 setirden ybarat. Awtor bu eserinde [[1858]] hem-de [[1861]] ýyllarda türkmenleriň birleşip, [[Eýran]] şasy [[Nasreddin-Şa Gajar|Nasretdiniň]] talaňçy goşunlaryny derbi-dagyn edişi barada gürrüň berýär. [[1858]]-nji ýylda Nasretdin [[Japarguly]]ny baş edip, [[Garrygala]] sebitlerine agyr [[goşun]] ýollaýar. Şu taryhy jeňde türkmenleriň köp [[tire]]leri birleşip, [[watan]] ugrunda gahrymançylykly göreşýärler. Söweşe [[Nurberdi han]] ýolbaşçylyk edýär. Guramaçylykly we agzybir alynyp barlan şol söweşde talaňçy duşman goşunlary ýeňilýär. Şahyr eseriniň 1-nji bölüminde ine şu taryhy ýeňşi taryplaýar. Şahyr türkmen taýpalarynyň birleşip alyp baran watançylyk hereketiniň taryhy ähmiýetine dogry baha beripdir we şeýle birleşmäniň, dostlaşmanyň ýene-de rowaçlanmagyny isläpdir. Eseriň 2-nji bölüminde [[Eýran|eýran]] goşunlarynyň [[1861]]-nji ýylda [[Mary|Mara]] eden uly çozuşy hakynda söhbet açylýar. [[Garrygala]]da masgara bolup ýeňlen Nasretdin şa [[Hemze Mürze|Hemze Mürzäniň]] baştutanlygynda türkmenleriň üstüne 70 müň adamly goşun sürýär. Emma bu gezekde şanyň agyr goşuny türkmenleriň birleşen güýjüne çydap bilmeýär. Bu taryhy söweşe [[Gowşut han]] ýolbaşçylyk edýär. [[Ahal]] türkmenleri hem [[Nurberdi han|Nurberdi hanyň]] ýolbaşçylygynda [[Mary|Mara]] kömege gelýär. Gazaply jeň talaňçy duşmanlaryň ýeňilmegi bilen gutarýar. [[Abdysetdar Kazy]] poemanyň bütin dowanymda watan ugrunda alnyp barlan urşuň tarapynda durýar. Duşmanlara aç gurt ýaly daraýani halkynyň aryny-namysyny özbaşdaklygyny goraýan gerçekleri wasp edýär. Parahat ilaty talamaga gelen gelmişekleri paş edýär. Eser şeýle uly taryhy ýeňiş gazanan halky we onuň gaýduwsyz ogullaryny taryplaýan [[muhammes]] bilen tamamlanýar. Poemada aýratyn alnan gahryman hereket etmän, tutuş halk hereket edýär. Şonuň üçinde eseriň diliniň we stiliniň agyrlygyna garamazdan, onda uruş kartinalary, halk köpçüliginiň watançylyk hyjuwy we duýgulary real görkezilýär. Poema ilkinji gezek [[rus dili]]nde [[1914]]-nji ýylda "'''Kniga rasskazow o bitwah tekinsew'''" ("''Tekeleriň uruş kyssa kitaby''") ady bilen [[Peterburg]]da [[akademik]] [[A. N. Samoýlowiç]] tarapyndan ylmy-düşündirişli çap edilýär. Eser gysgaldylan görnüşde "Jeňnama" ady bilen türkmen dilinde [[1943]]inji ýylda çap edildi.

[[Category:Şahsyýetler]]
