'''Abonent telegrafirleme''' - iki taraplaýyn telegraf habarlaryny gös-göni bermek üçin abonentler (kärhanalar, edaralar, guramalar) arasyndaky elektrik aragatnaşygynyň görnüşi. Telefon aragatnaşygyna meňzeş bolup, onda habarlar hat üsti biln berilýär we kabul edilýär. Ýygylykly telegrafirleme metodynyň ulanylmagy magistral aragatnaşygynyň bir telefon kanalynda köp sanly telegraf kanallaryny döretmäge mümkinçilik berýär. Munuň özü abonent aragatnaşygyny arzanladýar. Telegraflarda abonentleri birleşdirmek üçin el bilen işledilýän abonent telegrafirleme stansiýasy ýa-da awtomatik sistemada işleýän abonent telegrafirleme sistemasy oturdylýar. Bu maksat üçin abonentde awtomatik usulda jogap beriji rulon görnüşli telegraf startstop apparaty hem-de çagyryş pribory bolup, olan stansiýa bilen iki priwodly liniýa arkaly birleşdirilýär. Stansiýada abonentleri awtomatik birleşdirmek üçin Abonent telegrafirlemäniň awtomatik sistemasynda telefon gözleýjili statiwlerden peýdalanylýar. Abonentdäki çagyryş priborynyň nomer ýygnaýyjy diski bolup ol telefonuňka meňzeşdir. Daşary ýurtlarda (ABŞ-da, Angliýada, Germaniýada) Awtomatiki telegrafirleme 20-nji asyryň 30-njy ýyllarynda döreýär. 1947-nji ýylda Moskwadaky Merkezi telegrafda el bilen işledilýän 30 nomerli abonent telegrafirleme stansiýasy guruldy. Soňra awtomatik işleýän has köp nomerli abonent telegrafirleme statsiýasyna geçildi we bu hili stansiýalar SSSR-iň başga ýerlerine giň ýaýrapdyr. Netijede, 1968-nji ýylda SSSR-de gurlan şeýle stansiýalaryň umumy sany 14 müňden gowrak bolupdyr.

[[Category:Tehnologiýa]]

[[ru:Абонентское телеграфирование]]
