[[Image:ahal teke aty.jpg|right|thumb|300px|Ahal teke atlary]]
Münülýän haýwanlaryň içinde hiç birisi at bilen deňeşdireňde gödek ýük daşaýjylykdan başga häsiýete eýe däldir. Atdan başga, pilden eşege çenli ähli haýwanlaryň her tüýüne dürden ýasalan hünji düzseňem at bilen deňeşdirseň öli garantga ýalydyr. Ýagny, biz ýerden aýagymyzy üzüp, ata atlananymyzdan soň onuň müň dürli ýöreýşi, ýol alyşy, sanjylyp durşy, çarpaýa galyp oýun edişi — ruhumyzyň ähli künjeklerine täsir edişi bilen ol hamala biziň ýarpy göwrämize öwrülen ýalydyr. Misli ol adam bilen bütewileşene meňzär. Galam ýaly inçe aýaklaryň üstünde dünýäde iň sazlaşykly göwre, kybapdaş boýun, buýsançly baş… Soňra bu täsinlikleri örten hamala beýik soltan lybasy geýdirilen ýaly çar ýana öwüşgin atýan mele, dor, al, gara, gyr… reňkli ýukajyk derisi…  Şalara mynasyp, sürmeli, elde çekilen ýaly owadan hem jümmüşinde agy-hasrat görünýän gözler… Ýeňiş baýdagynyň tugrasyny ýatladýan ýallary, gujurlylygyň nyşany guýruk…

Bu aklyňy haýran ediji beden gurluşy bilen at ynsan oglunyň işçisinden begine çenli, sportsmeninden hökümdaryna çenli berlen we olara işleriň iň gödeginden iň inçesine çenli maddy we manewi goldaw bermek wezipesini ýerine ýetirýän ylahy sowgatdyr.

Aty ne haýwanat ylmy, ne maldarçylyk, ne ykdysadyýet, ne esgerlik, ne-de sport we çapyjylyk taýdan hersinde aýratyn, hemmesinde birlikde-de düşündirmek kyn… At bu ulgamlaryň hersine bir öwüşgini bilen ornan hem öz manysy we gymmaty boýunça olardan has beýige galan janawerdir…
==Seret==
*[[Gylýalçylyk]]

[[az:Axaltəkə atı]]
[[ca:Cavall Akhal-Teke]]
[[cs:Achaltekinský kůň]]
[[de:Achal-Tekkiner]]
[[en:Akhal-Teke]]
[[eo:Aĥalteko]]
[[et:Ahhal-tekiini hobune]]
[[fi:Ahaltekhevonen]]
[[fr:Akhal-Teke]]
[[hu:Akhal tekini]]
[[it:Akhal-Teke]]
[[ja:アハルテケ]]
[[kk:Ақалтеке жылқысы]]
[[lt:Achaltekai]]
[[lv:Ahalteke zirgs]]
[[nl:Akhal-Teke]]
[[no:Akhal-Teke]]
[[pl:Koń achał-tekiński]]
[[ro:Ahaltechin]]
[[ru:Ахалтекинская лошадь]]
[[sk:Achaltekinský kôň]]
[[sv:Achaltekeer]]
[[tr:Ahal Teke atı]]
[[uk:Ахалтекінський кінь]]
