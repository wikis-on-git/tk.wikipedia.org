'''BAGLANYŞYK ENERGIÝASY''' — bölejikleriň käbir toplumynyň baglanyşykly   ýagdaýynyň   energiýasy  bilen bu bölejikleriň biri-birindei  tükeniksiz daşlaşan ýagdaýyndaky energiýasynyň tapawudy.   Eger-de   bu   bölejikler  molekulany   emele   getirýän atomlar  bolsa, onda Baglanyşyk energiýasy diýlip, himiki Baglanyşyk energiýasyna düşünilýär. Eger-de bu bölejikler atom ýadrosyny emele getirýän neýtronlar we protonlar  bolsa, onda Baglanyşyk energiýasy  diýlip ýadronyň  Baglanyşyk  energiýasynaa aýdylýar. Baglanyşyk energiýasy başga hili hem bolýar. Öz ululygy boýunça Baglanyşyk energiýasy sistemany düzýän bölejikleri dargatmaga sarp edilýän   işe deň. Baglanyşykly ýagdaý emele gelende, energiýa  bölünip çykýar, şu  sebäbe görä Baglanyşyk energiýasy   otrissatel ululykdyr.  [[Absolýut ululyk|Absaolýut  ululygy] boýunça  Baglanyşyk  energiýasy näçe köp bolsa Baglanyşyk şonça-da berk bolýar. Atom ýadrolarynyň Baglanyşyk energiýasy  mln-ça  ''ew''-dan   ybarat. Ýadrolarda şeýle uly Baglanyşyk energiýasynyň bolmagy atom ýadrolarynyň  örän durnuklylygy    bilen düşündirilýär.    Bir protondan we bir neýtrondan ybarat bolan deýtronyň Baglanyşyk energiýasy 2,2 ''Mew'' deň. Uranyň ýadrosynyň Baglanyşyk energiýasy  1780   ''Mew'' golaýdyr. Käwagtlar  ýadrodaky     nuklonyň (protonyň ýa-da neýtronyň)   Baglanyşyk energiýasy düşünjesi ulanylýar. Nuklony ýadrodaky  baglanyşyklardan boşatmak üçin  sarp edilýän  energiýa nuklonyň Baglanyşyk energiýasy diýilýär. Ýeňil ýadrolardaky bir nuklona degişli bolan Baglanyşyk energiýasy ýadro baglylykda üýtgeýär. Bu üýtgeme   <sup>4</sup>He, <sup>8</sup>Be, <sup>12</sup>C we <sup>16</sup>0 ýadrolarynda (mes., <sup>4</sup>He ýadrosy üçin Baglanyşyk energiýasy  7 ''Mew'' den)  has güýçlüdir. Aralyk ýadrolar üçin bir nuklona degişli bolan Baglanyşyk energiýasy hemişelik diýen ýalydyr  we ol 8,6 ''Mew'' deňdir.

Agyr ýadrolarda bir nuklona degişli bolan Baglanyşyk energiýasy kem-kemden azalýar. Bu sebäpli agyr ýadro (mes., uran) aralyk massaly iki ýadro bölünende energiýa bölünip çykýar. Iki sany ýeňil ýadro bir sany agyr ýadro birigende-de energiýa bölünip çykýar. Mes.  <sup>4</sup>He   ýadrosy    iki neýtrondan emele gelende takmynan 24 ''Mew'' bölünip çykýar. Baglanyşyk energiýasy massanyň defekti arkaly gös-göni aňladylýar. Atomdaky ýa-da molekuladaky elektronyň Baglanyşyk energiýasy ionizassiýa potenssialy bilen häsiýetlendirilýär. Erkin atomlardaky dürli elektronlaryň ionizassiýa potenssiallary atomlaryň gurluşlarynyň umumy kanunalaýyklyklary bilen şertlenendir. Molekulalar atomlardan emele gelende elektronlaryň Baglanyşyk energiýasy üýtgeýär.

[[Category:Himiýa]] [[Category:Fizika]]

[[an:Enerchía d'ionizazión]]
[[ar:طاقة تأين]]
[[ast:Enerxía d'ionización]]
[[bg:Йонизационна енергия]]
[[ca:Energia d'ionització]]
[[cs:Ionizační potenciál]]
[[de:Ionisierungsenergie]]
[[en:Ionization potential]]
[[es:Energía de ionización]]
[[fa:انرژی یونش]]
[[fi:Ionisoitumisenergia]]
[[fr:Énergie d'ionisation]]
[[gl:Enerxía de ionización]]
[[hr:Energija ionizacije]]
[[it:Energia di ionizzazione]]
[[ja:イオン化エネルギー]]
[[ko:이온화 에너지]]
[[lb:Ioniséierungsenergie]]
[[lv:Jonizācijas potenciāls]]
[[mk:Енергија на јонизација]]
[[nl:Ionisatiepotentiaal]]
[[pl:Potencjał jonizacyjny]]
[[pt:Potencial de ionização]]
[[ru:Энергия ионизации]]
[[sh:Energija jonizacije]]
[[sk:Ionizačná energia]]
[[sr:Енергија јонизације]]
[[sv:Jonisationspotential]]
[[th:พลังงานไอออไนเซชัน]]
[[uz:Ionlashish energiyasi]]
[[vi:Năng lượng ion hóa]]
[[zh:电离能]]
