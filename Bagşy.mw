'''BAGŞY''' — dutaryň, gyjagyň ýa-da gargy tüýdügiň ýanynda türkmen milli aýdymlaryny ussatlarça ýerine ýetirýän, halkyň içiňde tanalýan aýdymçy. Bagşynyň sazandalyk we kompozitorlyk ukyby hem bolýar, Bagşylar ýerine ýetiriş ýollary, repertuarlary boýunça dessançy we tirmeçi diýen iki topara bölünýär. Tirmeçi Bagşy dessan, epos aýdymlaryny, şahyrlaryň goşgularyny, halk aýdymlaryny ýerine etirýär. Olardan [[Hally bagşy]]ny, [[Sary bagşy]]ny, [[Oraz Salyr]]y, [[Nursähet Halsähet]] ogluny, [[Şükür bagşy]]ny, [[Çowdur bagşy]]ny, [[Nobat bagşy]]ny, [[Hydyr bagşy]]ny we olaryň ýoluny dowam etdiren respublikanyň halk artisti [[Sahy Jepbarow]]y, TSSR-iň halk bagşysy [[Ödeniýaz Nobadow]]y we beýlekileri görkezmek bolar. Ikinji topara degişli Bagşylar «[[Hüýrlukga — Hemra]]», «[[Zöhre — Tahyr]]», «[[Şasenem — Garyp]]», «[[Görogly]]», «[[Saýatly — Hemra]]» ýaly yşky-liriki dessanlary aýdýarlar. Olardan [[Nazar Baga]], [[Pälwan Hoja]], [[Magtymguly Garly]], [[Jumamyrat Oraz]], [[Palta bagşy]] we beýlekileri mysal görkezmek bolar. Dessançy Bagşylar, esasan, Türkmsnistanyň Daşhowuz, belli derejede Çärjew sebitlerinde köp bolýar. Olardan has msşhurlarynyň atlary halk arasynda saklanyp gelýär.

[[Category:Sungat]]

[[en:Bakshy]]
[[fa:بخشی]]
[[tr:Baksı]]
