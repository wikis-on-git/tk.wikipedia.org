'''Dandanakan söweşi''' [[Seljuk]]lar bilen [[Gaznawy imperiýasy|Gaznawy imperiýasynyň]] goşunynyň arasynda bolup geçdi. Söweş seljuklaryň ýeňiş gazanmagy bilen tamamlandy we [[Horasan]]daky gaznawy agalygyny ýykdy.

== Taýýarlyklar ==
Seljuk serkerdesi [[Togrul beg]] bilen onuň dogany [[Çagry beg]] uly goşun ýygnap başlamak bilen, gaznawy territoriýalaryna howp salyp ugradylar. Seljuk atlylary gaznawylaryň serhetýaka şäherlerini çapawullap başlansoň, gaznawy soltany [[Mesut I]] ([[Mahmyt Gaznawy|Mahmyt Gaznawynyň]] ogly) seljuklary öz territoriýasyndan çykyp gitmäge mejbur etmekligi ýüregine düwdi. 

== Söweş ==
Soltan Mesudyň goşunynyň [[Sarahs]]a ýörişi mahalynda seljuk atlylary onuň otrýadlaryny degdi-gaçdy taktikasy arkaly surnukdurdylar. Üstesine seljuk atlylary gaznawy üpjünçilik liniýalaryna uly zeper ýetirip, olary golaý-goltumdaky guýulardan gyrakladypdyrlar. Gaznawy goşunynyň tertip-düzgüni we ruhy çynlakaý ýagdaýda pese gaçdy. Ahyrsoňy, [[23 maý]] [[1040]]-da 20,000 seljuk urşujysy [[Merw]] bilen Sarahsyň aralygyndaky Dandanakanda 50,000 adamlyk gaznawy goşuny bilen garpyşdy.

== Netije ==
Üç güne çeken söweş seljuklaryň ýeňşi bilen tamamlandy. Mesut özüniň 100 sany atlysy bilen zordan başyny alyp gutardy. Bu ýeňiş seljuklaryň esasy güçý bolup döremgini gaznawylaryň bolsa pese gaçmagyny alamatlandyrýar. Seljuklar Horasany we töwerekdäki şäherleri eýeläp, soňra [[Beýik Seljuk Imperiýasy]] diýlip atlandyryljak imperiýany gurdular. 

[[Faýl:Seljuk Empire locator map.svg|left|450px|thumb| [[Beýik Seljuk Imperiýasy|Beýik Seljuk Imperiýasynyň]] 1092-däki serhetleri, 1040 - Dandanakan söweşiniň bolan ýeri]]

[[Kategoriýa:1040]]
[[Kategoriýa:Gaznawylaryň gatnaşan söweşleri|Dandanakan 1040]]
[[Kategoriýa:Seljuklaryň gatnaşan söweşleri|Dandanakan 1040]]

[[ar:معركة داندقان]]
[[az:Dəndənəkən döyüşü]]
[[de:Schlacht von Dandanqan]]
[[en:Battle of Dandanaqan]]
[[es:Batalla de Dandanaqan]]
[[fr:Bataille de Dandanakan]]
[[he:קרב דנדאנקאן]]
[[it:Battaglia di Dandanqan]]
[[ko:단다나칸 전투]]
[[pl:Bitwa pod Dandankanem]]
[[tr:Dandanakan Muharebesi]]
