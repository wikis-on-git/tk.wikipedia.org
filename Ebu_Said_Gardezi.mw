'''Ebu Said Abdylhaý ibn ez-Zahhak ibn Mahmyt Gardizi''' [[11-nji asyr]]yň fars (Eýran) taryhçysy. Ebu Said [[1048]]-[[1050|50]] ýyllarda Gaznawy soltany Abdyreşit ibn Mahmyt Zeýn el-Milla (1049-53) bagyşlap, "Ýyl ýazgylarynyň bezegi" ("Zeýn al-ahbar") diýen taryhy iş ýazypdyr. Ol bu işinde gadymy Eýran patyşalarynyň (yslama çenli), halifleriň (1032-nji ýyla çenli), Horasanyň (1041-nji ýyla çenli), Gaznawy soltanlary Mewdudyň, onuň ogly Mesudyň, agtygy Mahmydyň, Hindistanyň, Aziýadaky türk taýpalarynyň taryhy, musulman, hristian, ýewreý, hindi dini baýramçylyklary we ş.m. barada ýazypdyr. Onuň bu işi Horasanyň [[1041]]-nji ýyla çenli bolan taryhyny öwrenmekde esasy çeşme hasaplanýar. W. W. Bartoldyň "Türküstan-mongollaryň çozuşy döwründe" (1 bölüm, 1898) we "1893-94 ýyllarda Orta Aziýa gidilişi barada hasabat" (1897) diýen kitaplarynda Ebu Saidiň bu ýygyndysyndan bölekler çap edilipdir, ol iş 1955-nji ýylda [[Tähran]]da doly çap edilipdir.

[[Kategoriýa:Şahsyýetler]]

[[ca:Abu-Saïd Gardezí]]
[[en:Abu Saʿīd Gardēzī]]
[[fa:گردیزی]]
[[hu:Gardízi]]
[[it:Abu Saʿīd Gardēzī]]
[[kk:Әбу Сайид Абд әл-Хайя Гардизи]]
[[ru:Гардизи]]
[[tr:Ebu Said Gardezi]]
