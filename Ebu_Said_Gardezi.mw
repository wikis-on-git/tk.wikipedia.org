'''ABU SEÝIT ABDYL-HAÝY ibn Az-Zahhak ibn Mahmyt Gardizi''' - 11. asyryň fars (Eýran) taryhçysy. Abu Seýit 1048-50 ýyllarda Gaznewit soltany Abd-ar-Reşit ibn Mahmyt Zeýn al-Milla (1049-53) bagyşlap, "Ýyl ýazgylarynyň bezegi" ("Zeýn al-ahbar") diýen taryhy iş ýazypdyr. Ol bu işinde gadymy Eýran patyşalarynyň (yslama çenli), halifleriň (1032 ýyla çenli), Horasanyň (1041 ýyla çenli), Gaznewit soltanlary Maududyň, onuň ogly Masudyň, agtygy Mahmydyň, Hindistanyň, Aziýadaky türk taýpalarynyň taryhy, musulman, hristian, ýewreý, hindi dini baýramçylyklary we ş.m. barada ýazypdyr. Onuň bu işi Horasanyň 1041 ýylyna çenli bolan taryhyny öwrenmekde esasy çeşme hasaplanýar. W. W. Bartoldyň "Türküstan-mongollaryň çozuşy döwründe" (1 bölüm, 1898) we"1893-94 ýyllarda Orta Aziýa gidilişi barada hasabat" (1897) diýen kitaplarynda Abu Seýidiň bu ýygyndysyndan bölekler çap edilipdir, ol iş 1955 ýylda Tähranda doly çap edilipdir.
[[Category:Şahsyýetler]]

[[en:Abu Saʿīd Gardēzī]]
[[tr:Abu Said Gardezi]]
