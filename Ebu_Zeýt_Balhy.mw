'''ABU ZEÝT al-Balhy''' (takmynan 849/50-935)- Orta Aziýa geografy. Ol Balhda (Owganystanda) doglupdyr. Ýaşlygynda Yraga gidip, meşhur arap filosofy al-Kindiniň (800-879) elinde 8 ýyl okapdyr. Soňra Balha gelip, Samanitleriň köşgünde bolupdyr. Onuň ýazan köp sanly işleriniň arasynda "Welaýatlaryň şekillendirilmesi" ("Suwar al-akalim") diýen ýygyndysy hem bar. Soňra Abu Ishak Ybrahym ibn Muhammet al-Farisi al-Istahry 930-33 ýyllarda al-Balhynyň şol geografiki ýygyndysyny gaýtadan işläpdir we oňa "Ýurtlaryň ýollary kitaby" ("Kitab mesalik al-memalik") diýip at goýupdyr. Ol ýurtlary 20 klimata (welaýata) bölüp, olary jikme-jik beýan edýär. Onda Horasan, Orta Aziýa iň soňky klimata degişli edilipdir.

[[Kategoriýa:Şahsyýetler]]

[[de:Abu Zaid al-Balchi]]
[[en:Abu Zayd al-Balkhi]]
[[fa:ابوزید بلخی]]
[[hi:अबू ज़ैद बलखारी]]
[[ro:Ahmed ibn Sahl al-Balkhi]]
[[ru:Абу Зайд аль-Балхи]]
[[tr:Ahmed bin Sehl el-Belhî]]
