Gadymy Horezm döwleti hakynda käbir maglumatlar Eýrandaky dag gaýalaryndaky ýazgylada, Zaratustra dininiň esasy kitaby bolan Awestada, pählewi edebiýatynda, grek -latyn, Hytaý we Ermeni ýazuw çesmelerinde dus gelýär. Emma diňe bu maglumatlar Horezmiň söhratly ozalky kesbini dikeltmek üçin asla ýeterlik däldir. Orta Aziýa, Ýakyn we Orta Gündogaryň Gadymky halklarynyň döreden döwletleriniň ykbalynda uly rol oýnan Horezmiň wakalara baý taryhynyň ençeme sahypalary nämälim bolany üçin, baryp 1937-nji ýylda SSSR Ylymlar akadeiýasynyň «Horezm arheologik ekspedissiýasy» döredilipdi.


Horezmiň uly we gadymy säherleriniň biri - Köneürgenç barada maglumat has hem az. Araplar ýurdy basyp almazdan öňkü Ürgenç (Gürgenç, Jurjaniýa) hakda hiç hili ýazgy ýok diýmek bolar. Dogry, Awesta kitabynda agzalýan Urwa säherini käbir alymlar Ürgenç diýip düsündirýär.

 Sahyň üstünden garan, öňki häkim Iýas ibn Abdyllany aýryp, onuň ýerine öz inisi ubeýdylla ibn Muslim al Bahilini goýýar.


Seýlelikde Horezmde iki hökümetlilik peýda bolýar. Askajamuk Amyderýanyň sag kenarynda derýadan gündogarda, Kät säherinde bolsa, häkim we emirler çepde , Ürgenje ýakyn bir ýerde ýa-da hut Ürgenjiň özünde bolýarlar. Arap dini hadymy Ibn Fadlan 992-nji ýylda bu ýerleriň üsti bilen Ýolgadaky Bulgarlara tarapa geçende, Horezmiň paýtagaty Kät eken. Emma Ürgenç weli günsaýyn güýçlenip ugrapdyr. 992-nji ýylda Kät säheriniň ýerlesen ýerini Amyderýa köwüp ýykypdyr. Bu wakadan bir ýyl geçenden soň, gadymy Horezmsalar nesliniň düýbini tutan Afrig patysanyň iň soňky wekili Abu Abdylla muhammet öldürilýär. Ürgenjiň emiri Mamun iki bölekden duran Horezmi bir döwlete birlesdirýär. 995-nji ýyldan baslap tä 17-nji asyra çenli «Horezmiň paýtagty» diýlende diňe Ürgenç göz öňünde tutulýar. Mamunyň ogullary Aly (997-1004-nji ýyllar) we Mamun II (1004-1017-nji ýyllar) döwründe Horezm doly özbasdak bolýar.


Sol wagt Ürgnç bütün gündogaryň iň uly säherine öwrülipdir. Säherde söwda, senetçiliik, sungat we ylym ösüpdir. Emiriň kösgü köp sanly akyldarlaryň jemlenen merkezine öwrülipdir. Käbir awtorlar Mamun II kösgünde islän alymlar toparyna «Akademiýa» hem atlandyrýar. Sebäbi döwrüň belli alymlarynyň köpüsi Horezmiň kösgünde jemlenipdirler. Horezmiň baýlygyna Gazna säheriniň soltany Mahmudyň gözi gidip we güýç toplap, 1017-nji ýylda Ürgenji basyp alypdyr.


Seýdip Ürgenç ilki Gaznewilere, soň bolsa olry taryh meýdanyndan gysyp çykaran Seljuklylara tabynlykda bolupdyr. Seljuk Meliksa (1072-1092) asly Garçistanly bir adamdan Anustegin atly Türk gulamyny satyn alýar. Ol özüniň akyl-paýhasy bilen beýleki gulamlardan tiz saýlanýar. Soltan Sanjaryň (1118-1157) höküm süren döwründe Anustegin Horezme häkim edip bellenýär. Anusteginiň agtygy Atsyz (1097-1127) döwründe Horezmiň özbasdaklygy üçin ýenede hereket baslanýar. Ýöne tiz wagtdan Atsyz bilen Sanjaryň arasyna tow düsýär. Bu iki soltanyň arasynda birnäçe uruslar bolup geçýär. Sol uruslar hakynda giňräk maglumat Ibn al Asiriň «Kämil» taryhynda we Sihabeddin an-Nesewiniň «Soltan Jelaleddin Mangburnynyň ömür beýany» kitabynda aýdylýar. Atsyzyň ogly Ilarslan 17 ýyl salyk eden soň, 1172-nji ýylda aradan çykýar.


öne omuň uly ogly dälde kiçisi Soltansa tagty eýeleýär. Iki doganyň araasynda dogan jeň 1200-nji ýylda Tekes wepat bolýança dowam edýär, tagta bolsa Tekesiň dogany Alaeddin lakamly Muhammed çykýar.


Köp ýerlerini basypa lyp uly imperiýa döreden Alaeddin Muhammetss, ýurda mongollar çozanda aljyraňňylyga düsýär. Olardan gaçyp gutulmak isläp «beýik horezmsa» 1220-nji ýylda Kaspi deňiziniň Abeskun adasynda gözgyny ýaddaýda «amanadyny tabsyrýar», sonda hatta onuň jesedini dolamaga kepen hem tapylmansoň, nökerleriň biri köýnegini berýär. Muhammediň ogly Jelaleddiniň mongollar bilen eden merdana söwesleri Ürgenç bilen gös-göni dahyly hem ýok diýmek bolar.

Mongolar çozmazdan sähel öň Arap alymy Ýakut Ürgenje gelip görüpdir. «Men ony 1219-njy ýylda tatarlar (ýgny mongollar) almazdan öň görüpdim. Mundan baý we gowy säheri öň görenim ýadyma düsenok. Ony tatarlar ýykandan soň bu sözlerimiň ýalan ýaly ýaňlanmagy mümkin, sebäbi meniň soň soňlar esidisime görä, säherden nam nysan galmandyr. Säherde ýasan adamlaryň barysy öldürilipdir... Baýlykda, ulylykda, ilatyň köplüginde we mylakatlylygynda Horezmiň bas säheri ýaly säher älemde ýokmuka diýýärin» diýip, Ýakut ýazýar.

Sol ýyllarda Ürgenji suw basmak howpundan saklap diran bendiň bolandygyny Ýakut ýatlaýar. Säheriň bir bölegi suwuň sag tarapynda, býlekisi çep tarapynda bolupdyr. Amyderýanyň suwyny belli bir derjede saklap duran bendi halk her ýylda abadanlasdyryp durupdyr. Bendi mongolaryň ýykandygyny ýa-da gözegçiliksiz galansoň öz-özüniň ýykylandygyny kesgitlemek kyn. Tryhçy Ibn al-Asyr bendi mongollar weýran etdiler diýip tassyklaýar. Her halda Ürgeji suw basypdyr. Säher sag, ýagny demirgazyk tarapy birazrak belendiräk bolany üçin, onda ü/ sany ymarat abat saklanyp galypdyr.


Ürgenjiň (Horezmiň) halykynyň käbir özbolusly aýratynlyklaryny taryhçylar belläpdirler. «Oturysyp-turusmany gowy görýän, çenden asa myhmansöýer, batyr we söwesde edermen adamlar» diýip al Mukaddesi olary taryplaýar. «Säheriň ilaty söwesjeňlikde we ýaýdan ok atmaklykda meshurdyr» diýip, awtory näbelli «Hudud el-älem» kitabynda bellenýär. 

Özüniň örän zähmetsöýerligi bilen tanalýar Ürgenç ilaty mongollaryň eden weýrançylygyny ýüz ýyl geçip-geçmänkä düzeldipdir. Altyn Ordanyň tabynlygyna düsende bolsa, häkim Kutlug Temiriň we onuň aýaly Törebeg hanymyň döwründe säherde binäçe kasaň ymaratlar peýda bolýar.


Gaydmy Ürgenje bagyslanyp ýazylan ýörite kitap bolmasa-da aýry-aýry kitaplarda gysgajyk we üzňe habarlar dus gelýär. Kitap düzüji Fasih Hawari özüniň «Mujmali Fasihi» (Fasihiň ýygyndysy) atly eserinde her ýylda ýüze çykan hadysalary gysgajyk beläpdir. 707-nji hijri ýylynda (1307-1308-nji milady ýyly) Ürgençde bolup geçen wakalar hakda Fasih Hawari seýle ýazýar¦ «Horezmiň Jurjaniýesinde emir Toluk ibn Kuç-Temir öldü. Soltan Muhammed Hudabende Uljaýtu han Nejmeddin Kutlug Temiri horezmsa edip belledi we ony Horezme ýollady.»

Bu maglumatdan Ürgençde birnäçe ymarat we Orta Aziýada iň beýik minarany bina etdiren Kutlug Temiriň sähere haýsy wagtda gelendigi mälim bolýar. Ilat kem-kemden özüni tutup, ýene-de säher gurlusygyna giň gerim beripdir. Ürgençliler häkimi hem özleriniň ýokary medeniýetine çekipdirler. Her halda Kutlug Temir halkyň döredijilik baslangyçlaryny goldapdyr. Säherde uly gurlysyk gidipdir. Ürgenji 1333-nji ýylda gören Marokkoly syýahatçy Ibn Battuta seýle ýatlaýar¦ «Ol ilatyň gürlüginden ýaňa tolkun atýan deňzi ýada salýar. Bir gezek men bazaryň Sur atly merkezine atly girdim. Märekäniň seýle gür ýerine ýetdim weli, yzyma dolanyp bilmän, köp eglendim. Birnäçe wagtdan soň yzyma öwrüldim. Säheriň çetinden uçmahdan bas alyp gaýdýan dört derýanyň biri-Jeýhun derýasy akýar. Ol Itil (Wolga) ýaly doňýar. Adamlar buzuň üsti bilen bäs aýlap iki ýana geçýärler».


Özüniň ýatlamalarynda Ibn Battuta aýazly günleriň birinde Amyderýanyň orta akymlarynda ýerlesen bir döwleti dolandyryp ýören emirleriň birini görendigini we onuň bilen salamlasmaga dodaklarynyň gowusmandygyny ýazýar. «Meniň bu halymy görüp, emir güldi we soňra köp pul pesges berip, aw awlamaga barýan ýoluny dowam etdirdi». soň Ibn Battuta Horezme gelip, has demirgazykda ýerlesen ülkäniň erbet sowugyndan azar çekendigini ýazýar.

Fasih Hawariniň ýygyndysynda ýazylysyna görä, 1336-njy ýylyň 26-njy noýabrynda Kutlug Timur ölýär. Ol özüniň bina etdiren S'habiýa atly medresesinde jaýlanypdyr.
ibn Battutadan ýedi ýyl soň, ýagny 1340-njy ýylda bu ýere gelen Florebsiýa söwda firmasynyň wekili Balduççi Pegoletti säheriň ähmiýetini seýle kesgitleýär¦«Aziýanyň çuň alyslyklaryna aralasyp ýörmegiň hiç hajaty ýok, sebäbi Horezmiň paýtagty Ürgençde Ýewropa bazarlary üçin zerur bolan ähli harydysatyn almak mümkin».

Soňky sözlerinde hamala Ürgenç tiz dikeldilen ýaly bolup görünýär. Ýöne hakykatda beýle bolmandyr. Iberilen wekil 15 ýyldan yzyna dolanan bolsa-da, weýran edilen säheriň diňe bir bölegi --Kagan mähellesi (kwartaly) täzeden dikeldilipdir.

Temiriň döwründe, esasan, söwda ýollary Ürgençden sowulyp geçipdir. Desti-Gypçakda çarwa özbek hanlarynyň öz aralaryndaky tire -taýpa uruslary köpelip, Ürgenjiň öň gatnasyk saklanan Altyn Ordanyň merkezlerinden hem arasy kesilipdir. Altyn Ordada baslanan urus Temirlaň ölenden soň onuň mirasdarlarynyň tagt üçin eden uruslaryna meňzesdir. Altyn Ordadaky basagaýlykdan peýdalanyp, Temirleňiň ogly Sahruh horezmi eýeläpdir. Emma 15-nji asyryň ikinji ýarymynda Horezm ýenede özbasdaklyk gazanypdyr.

Temirleň we onuň ogullary, Seýbany han we onuň tiredesleri, Eýran sasy Ymaýyl I Ürgençde öz häkimlerini otudypdyrlar. Bu hanlar we soltanlar döwründe ne-hä bir uly ymarat salynypdyr, ne-de bir kanal gazylypdyr. Ykdysady we medeni taýdan pese düsen Ürgenjiň ýagdaýyny syýahatçy Jenkinson 1558-nji ýylyň 16-njy oktýabrynda görüpdir. Ol seýle ýazgy galdyrypdyr¦ «Ürgenç säheri düzlük ýerde ýerlesipdir. Onuň töweregine 4 mile golaý palçykdan ýasalan haýat salynypdyr. Öýler hem palçykdan, olar tertipsiz we ýykyljak bolusyp durlar. Bir köçäniň üsti basyrygly, Ürgençliler ony bazar hökmünde ulanýarlar. Agzalalykly uruslar döwründe säher ýedi ýylyň içinde dört sapar bir hanyň elinden beýleki hanyň eline geçipdir. Sonuň üçin bu ýerde täjirler az, barjalary hem juda garyp. Tutus säherde men, barja ýogy d/rt top mta satyp bildim. bu ýerde satylýan esasy harytlar Buharadan we Eýrandan getirilýär. Olar hem seýle bir az hatda ýazyp oturanyňada degenok. Kaspi deňzinden Ürgenç säherine çenli ýaylyp ýatan sähra Türkmenleriň ýudy diýilýär. Ol ýurt Hajymhana we onuň bäs sany inilerine tabyn. Olaryň biri «uly han» diýip atlandyrylýar. Emma oňa ýasaýan ýerinde we soraýan welaýatynda gulak asylaýmasa, basga ýerde idili boýun eýmeýärler. Munuň sebäbi onuň inileriniň her haýsynyň özbasdak han boljak bolmagyndadyr...» 

Umuman, 18-nji asyryň ahyrynda dörän taryhy sertleriň netijesinde Ürgenç hiç haçan öňki san-söhratyna ýetmändir. Sol sertleriň esaslary hökmünde uly taryhy wakalaryň Mawaranahra geçmegini, Horezmi özara urusýan çarwa özbek hanlarynyň eýelemegini, Ýewropa, Hindistan we Hytaý arasyndaky söwdanyň deňiz ýollary bilan amala asyrylmagyny, Amerikanyň açylmagy bilen bu säheriň Ýewropa söwdasyndan çetde bolup galmagyny, Amyderýanyň ugrynyň üýtgemegi bilen säheriň akar suwdan dasda galmagyny we s.m.-leri görkezmek bolar.

Taryhçy hökmünde tanalýan Abulgazy hem tagta çykandan bir ýyl soň, Hywa säheriniň demirgazygynda gala saldyryp, adyna Täzeürgenç dakýar. 1646-njy ýylda gadym Horezm döwletiniň paýtagty ürgenjiň ilatyny ol ýere göçürip alyp gidýär. Seýlelikde, Horezm döwletinde Ürgenç ady bilen iki döwlet emele gelýär.

köneürgenç etrabyndaky gadymdan özlesdirilip gelen ýerleri suwlandyrmak üçin 1831-nji ýylda kanal çekilipdir. Halk gadymy paýtagtyň demirgazyk tarapynda orun tutup baslapdyr. Ürgenji täzeden dikeltmegiň iň soňky synansygy Muhammet Emin (Mädemin) hanyň (1846-1855) ady bilen baglydyr. Ol Ürgnji paýtagt etmekçi bolupdyr we 13-14-nji asyrlarda Altyn Ordadan bellenen häkimleriň köskleri ýerlesen jaýyň töweregine haýat hem saldyrypdyr. Han Türkmenlere garsy urusda öldürilipdir we onuň arzuwy basa barman galypdyr.

Ülkäniň 17-nji asyra we ondan soňky döwüre degisli resmi hatlarynda «Horezm hanlygy» diýilen at diňe rus we günbatar Ýewropa adabiýatyna mahsusdyr. Öz resmi hatlarynda ülkäniň adynyň Horezm diýilip tutulandygy üçin1920-nji ýylyň rewololýussiýasy netijesinde onuň territoriýasynda dörän respublika Horezm Halk Sowet Respublikasy ady dakylypdyr.

Parahat söwda ýollary bilen üpjün edilen haryt alys-çalysygy arap halifatynatabyn halklaryň ösüsiniň ähli taraplaryny öz akymyna girizipdir. «Ägirt uly mö/berde baglasylan söwda sertnamalary Uzak Gündogarda hem, Alys Günbatarda hem alynyp barylardy we sol sertnamalardan gelýän pul tölegleri girdeji hökmünde düsýän salggytlardan we haraçlardan has çalt köpelerdi»-- diýip, 10-njy asyryň bir ýazyjysy belläp geçipdir.

Ol döwüriň Horezm döwleti halkara söwdasynyň iň uly merkezleriniň birine öwrülipdir. Gündogar Ýewropanyň, orta Aziýanyň, Eýranyň we beýleki ýurtlaryň söwda satyk bähbitleri bu döwlet bilen ysnysykly gatnasyk etmek bilen bagly bolupdyr. Uly baýlyklaryň toplanmagyna getiren giň söwda ülkäniň säherleriniň ulalmagyna, obalaryň giňelmegine, senetçiligiň we sungatyň ösmegine, feodal ahlagyň pugtalanmagyna getiripdir. Ürgenjiň bazarlary Güdogar Ýewropa bilen Gündogar Aziýada öndürülen harytlardan doldurylypdyr.

Sol wagtlarda ü/ sany halkara kerwen ýoly bolup, biri Mawaranahrdan gelse, ikinjisi Buharadan çykyp, Warahsa (Amyderýanyň sag tarap kenary bilen, Surahanyň üstünden geçip), Kät, Has, Nuzkat, Nukbag (Porsy), Mizdakhan asyp Ürgenje gelipdir. Su ýoluň Mary tarap gidýän sahasy-da bolupdyr. Ol Tahiriýadan Günortarakda ýerlesen Nuskary (Gabakly) rabatynda ýoluň ikä bölünmeginden emele gelipdir. Sahalaryň biri gönü gönorta -- Amul säherine gitse, beýlekisi gumuň jümmüsinden Mara çykypdyr. Hywanyň 19-njy asyra degisli ýazgylarynda bu ýol «Taht ýoly» diýlip atlandyrylýar.

Üçünji ýol -- Sähristan ýoly diýlip atlandyrylypdyr. Baryp Kusanlar döwründe dörän Zamahsardan kerwenler Sähristana we Nusaýa gelipdirler. Bu ýol günbatar horasandan baslanyp, Gyzylarbatdan Garagumyň içinden geçip, Uzboýdaky guýularyň ugry bilen Çermenýaba tarap uzapdyr. Ol Çermenýabyň kenary bilen Zamahsara ýetipdir we ol ýerden Arda-Husmitan säherine baryp, Ürgenç we Kät sahalaryna bölünipdir. Zamahsardan Ürgenje gidýän ýoluň has gysgaragyhem bolupdyr. Bu ýoluň Ýedi weli atly ýerden geçip, bir topar rabatlaryň -- kerwensaraýlaryň üsti bilen Zamahsara ýeten bolmagy mümkin. 10-njy asyrda al-Mukaddasy Kiçiürgenç atly säheriň bolandygyny ýazan bolsa , 13-nji asyryň basynda Ýakut Kiçiürgenjiň uly Ürgençden üç parsah (parsah---6-7 kilometre deňdir) aralykda ýerlesýändigini kesgitleýär. Merhum Ý.Gulamow Ýedi welili Kiçiürgenç bilen bir hasap ederdi. 

Ürgençden günbatara gidýän söwda ýoly Üstýurtdan Emba we Itil (Wolga) derýalaryna ýetipdir. Sol ýerde ýol birnäçe sahalar bölünipdir. Ürgençden gaýdan bu ýollaryň Itil derýasynyň kenarlaryndan gadymy Hazar we Bulgar döwletlerine gidýän sahalary bolupdyr. «Taryh al-Masudi» atly kitapda Horezmlileriň suw ýollaryndan hem peýdalanandyklary bellenilýär. Wolga derýasynda Horezmiň dürli önümleri ýüklenen uly gämileri ýüzüpdir.

uly kerwen ýollary bir görseň, çar tarapa dargasyp, bir giden ulyly-kiçili gala we obalara degip geçip, ýene-de esasy saýolda birigpdirler. Seýle ýollaryň hut horezm ýadisiniň (wadi--oazis) özünde birnäçesiniň bolandygyny al-Mukaddasi belläpdir. Ol üç sany ýerli ähmiýetli kerwen ýolunyň ugrunda ýerlesen säherleriň, galalaryň özara näçeräk daslykda ýerlesendiklerini ýazyp görkezipdir.

Ürgenjiň gös-göni gatnasmagynda edilen söwdada haýsy harytlaryň ulanylandygyny bilmek hem gyzyklydyr. 10-njy asyryň basyna degisli seýle maglumaty al-Itahri ýazyp gadyrypdyr¦ «Horezm -- hasylly, iýmite we miwä baý säher. Onda diňe hoz ýok. Bu ýerde uzak ýurtlarda satmak üçin pagtadan we ýüňden köp zatlar öndürilýär. Säherde ýasaýanlaryň aýratynlygynyň biri hem baýlygyny we edermenligini aýan etmeklilige höwesliligidir. Horasanyň beýleki ilatyna garanyňda, bular özge ülkelerde köp dusýar, olar köp syýahat edýärler. Köp sanly Horezmlileriň ýasamaýan uly säheri Horasanda dusmaýar. Horezm ýurdynda altynyň, kümsüň, gymmatbaha daslaryň magdany ýok. Olaryň baýlygynyň abraýly bölegi mal saklamak we türkler bilen söwda etmekden önýär. Slawýanlardan, hazarlardan we olaryň goňsy halklaryndan, sol sanda türklerden düsýän gullaryň aglabasy, seýlede sähra tilkileriniň, senjabyň, gunduzyň derileri bularyň elinde jemlenýär».

Köneürgençden baslanyp Yzmyhsirde gutarýan gadymy kerwen ýoluny göz öňüne getirjek bolup synansalyň. Sonda seýle marsruty çak edip bolar¦ Köneürgrnç-Kiçiürgenç (Ýedi weli) 3 parsah, Kiçiürgenç-Sazakly öwliýä 3 parsah, Sazakly öwliýä-Tüýnükli öwliýä1 parsah, Tüýnikli öwliýä-Ak depe 1 parsah, Ak depe-ikinji Sazakly öwliýä 2 parsah, Ikinji sazakly öwliýä-Yzmyhsir 1 menzil. Bu ýerde ikinji sazaklydan yzmyhsire çenli bolan bir menzillik, ýagny ýedi parsah aralyk, elbetde, «öwliýäsiz» bolan däldir. Su iki merkeziň arasyndaky gadymy gonamçylyklaryň astynda galapyn antik we orta asyra degisli arheologik ýadigärlikleriň ençemesi gömülip ýatyr.

içeriki söwda degisli kerwen ýollarynyň basga ugurlarynyň hem bolan bolmagy mümkin. Mysal üçin, has soňraky asyrlarda Ürgençden gelýän ýol Ýedi welä barman geçen bolmagy mümkin, sebäbi Kiçiürgenç diýilen at köpçüligiň ýadyndan çykyp onuň ýerine gonamçylyk döränsoň kerwenler basga bir ýerde düslemeli bolandyr. Seýle ýerleriň biri hökmünde Mädeminhanyň galasyny görkezmek bolar. Hywadan ýörite Köneürgeji görmek üçin gaýdan Eýranly ilçi we alym Rizakulihan Hidaýatyň 1851-nji ýylda geçen ýoly gyzyklydyr. Ol Hywadan cykyp Dashowuza gaýdypdyr. Soň hilaleýinde, ýagny Ýylanlyda bolup, Ak depä gelipdir. Ak depeden soň Mädemingalada hem bir gije ýaty, Köneürgenje gelip ýetipdir. Bu agzalan ýerlerde ilçiniň atly hemralary gijelerine düslemeli bolupdyrlar. Ol ýurdyna dolanansoň «Safar nama-ýi-Horezm» atly kitap ýazypdyr. Hidaýat Köneürgenje eden sapary wagtyndabu gadymy säherde gören gadymy ymaratlaryny we ýasap geçen meshur adamlary hakda ýatlamalar galdyrydyr.

Horezmiň paýtagty Hywa säherine göçürilenden soň hem Köneürgenje geler durar ekenler. Täze paýtagtyň gözel ymaratlary köp bolsada Köneürgençdäki gadymdan galan nusgalar köpçüligiň ünsünden düsmändir. Hywadan gaýdýan ýol Täzeürgenje, Sabada, Dashowuza, Porsa degip geçip Köneürgenje gelipdir. Hywadan gaýdýan ýollaryň basga sahalary-da bolupdyr. Mysal üçin, Hywa, Gazawat, Tagtanyň üsti bilen ýene-de Dashowuza ýa-da ýylanla çykylýan ýollar bolupdyr. Biziň günlerimiziň asfalt ýollary hem gadymy kerwen ýollarynyň käte üstünden, käte golaýyndan geçip Köneürgenje ýetýär.
