Sarahs söweşinden soň, Hywa goşunlary Günorta Türkmenistana aýaklaryny sekmedi. Emma eýrandaky gajar şasy Nasreddin Türkmenistana gözüni dikdi. Şa Japarguly hany 1858-nji ýylda goşun serkerde edip, Garrygalany soňra Ahaly basyp almaga iberýär. Şol wagtlar gökleñleriñ hany Durdy handy. Duşmanyñ gelýändigini habar alan Ahal hany Nurberdi han 10 müñ atlysy bilen Günbatardan Mahmyt Işan 8 müñ atlysy bilen kömege geldi. Söweşde tekeleriň,ýomutlaryñ,gökleňleriň goşunlaryna Nurberdi han baştutanlyk edipdir. Aýgytlaýjy söweşe başlamazdan öñ Gyzylarbatdan Päli Mergen duşmanyñ çür depesinden gylyjy indirýär. Söweşiñ netijesinde türkmenler ýeñiş gazanýar. Japarguly han galan az goşuny bilen ähli zatlaryny taşlap gaçyp gidýär. Bu söweş Abdysetdar Kazynyň „Jeñnama“ eserinde beýan edilýär.
