'''Grünwald söweşi''' (Tannenberg söweşi, [[15 iýul]] [[1410]]) — [[Polşa]] bilen [[Beýik Litwa Knýazlygy|Beýik Litwa Knýazlygynyň]] [[Tewton ordeni|Tewton ordenine]] garşy alyp baran [[Beýik uruş|Beýik urşunyň]] ([[1409]]—[[1411]]) iň bir aýgytlaýjy söweşi. Söweş Tewton ordeniniň goşunynyň doly derbi-dagyn edilmegi bilen gutarypdyr. Ol [[Grünwald|Grünwaldyň]] we  Tannenbergiň ([[Prussiýa]]) golaý-goltumynda bolup geçipdir, şonuň üçin hem şeýle atlandyrylypdyr. 

[[Image:Grunwald_sowes.jpg|thumb|300px|right|Grünwald söweşi]]

== Atlar we Ýerler ==
Söweş şol wagtlar [[Tewton ordeni]] tarapyndan dolandyrylýan, häzir bolsa [[Polşa]]da ýerleşýän [[Prussiýa]]daky [[Grünwald]] (litwaça: Žalgiris), [[Stębark]] (nemesçe: Tannenberg), we [[Łodwigowo]] (nemesçe: Ludwigsdorf) obalarynyň aralygyndaky düzlüklerde bolup geçdi. Şol döwürde bu ýere iň ýakyn ýerleşýän şäher Gilgenburgdy (1945den bäri: [[Dąbrówno]]). Köne ýazuw çeşmelerinde ''Žalgiris'' (litwaça ''žalia giria'') bilen ''Grünwald'' (nemesçe ''grüner Wald'') atlarynyň ikisi hem "Gök tokaý" diýlip terjime edilýär; bular gadymy ýazuw çeşmelerinde polýak dilinde ''Zielone Pole'' ("Gök meýdan"), we nemesçe, ''Grunenfelde'' ýa-da ''Grunefeld'' ("Gök meýdan") diýlip atlandyrylýar.

Söweşiň atlandyrylyşy:
*[[Nemes halky|Nemesler]] tarapyndan ''Schlacht bei Tannenberg'' (''Tannenberg söweşi'')
*[[Polýak halky|Polýaklar]] tarapyndan ''Bitwa pod Grunwaldem'' ('' Grünwald söweşi'')
*[[Litwa halky|Litwalar]] tarapyndan ''Žalgirio mūšis'' (''Žalgiris söweşi'')

Söweşe goşulan beýleki halklar tarapyndan söweşiň atlandyrylyşy: [[Belorus halky|beloruslar]]: ''Гру́нвальдзкая бі́тва'', [[Ukrain halky|ukrainler]]: ''Ґрю́нвальдська би́тва'', [[Rus halky|ruslar]]: ''Грю́нвальдская би́тва'', [[Tatar halky|tatarlar]]: ''Grünwald suğışı'', [[Çeh halky|çehler]]: Bitva u Grunvaldu, [[Rumyn halky|rumynlar]]: Bătălia de la Grünwald.


== Garşylyklaýyn goşunlar  ==
[[Image:Grunwald 2003.jpg|right|thumb|300px|[[Jagiełło]] söweşiň 2003-nji ýyldaky rekonstruksiýasynda.]]
[[15 iýul]] [[1410]]-da ir säher bilen iki goşun [[Grünwald]], [[Tannenberg]] we [[Łodwigowo]] (Ludwigsdorf) obalarynyň arasyndaky meýdanda duşuşdy. Iki goşun hem gapma-garşy ýagdaýda ýerleşdi. Polýak-litwa goşuny Ludwigsdorf we Tannenberg obalarynyň öňünde ornaşýardy. Onuň çep ganatyny korol [[Wladislaw Ýagaýlo| Ýagaýlonyň]] [[Polşa|polýak]] goşunlary goraýardy. Ol aglaba agyr kawaleriýadan düzülendi. Soýuzdaş güýçleriň sag ganatyny bolsa, Beýik knýaz [[Beýik Witautas|Witautasyň]] goşuny saklaýardy. Ol esasan ýeňil kawaleriýadan ybaratdy. Sag ganatdaky otrýadlaryň hatarynda [[Beýik Litwa Knýazlygy|Beýik Knýazlygyň]] ähli künjeginden gelen tuglar, şeýle-de [[Jelaleddin han| Jelaleddin hanyň]] ýolbaşçylygyndaky [[tatar]] urşujylary, [[Alexandru cel Bun|Alexandru cel Bunuň]] ýollan [[Moldawiýa|moldowan]] [[ýeňil atly goşun]]y hem-de ähtimal [[Serbiýa|serbler]] bardy. [[Tewton ordeni|Tewton ordeniniň]] goşunlary bolsa esasan agyr kawaleriýadan we pyýada goşundan düzülendi. 


== Söweş ==
Söweş günortanlar [[Beýik Witautas|Witautasyň]] [[ýeňil atly goşun|ýeňil atly goşunynyň]] [[Tewton ordeni|tewton rysarlarynyň]] çep ganadyna hüjüm etmegi bilen başlandy. Hüjüme [[Artilleriýa|artilleriýa]] zalpy bilen gaýtawul berildi (ähtimal, meýdan artilleriýasynyň ilkinji we onçakly şowly bolmadyk ulanylyşy). [[Ýeňil atly goşun|Ýeňil atly goşunyň]] yzy bilen  galan urşujylar hem söweşe girdiler. Olara indi toplaryň we ýaýçylaryň oklary howp salmaýardy. Muňa jogap edip [[Wallenrod|Wallenroduň]] agyr atly goşuny garşylyklaýyn hüjüme geçdi. Şonuň bilen bir wagtyň özünde birinji liniýanyň ilkinji [[Polşa|polýak]] goşuny hem-de [[Tewton ordeni|Ordeniň]] sag ganaty çaknyşyga goşuldy.

[[Image:Battle of Grunwald (After the Battle).jpg|thumb|300 px|left|[[Alfons Muça|Alfons Muçanyň]] çeken suraty, Grünwald söweşiniň gandöküşikligi.]]

[[Litwa]] [[Atly goşun|atly goşuny]] tewton rysarlaryna garşylyk görkezip bilmän, bosga düşüp gaçyp ugrady. [[Wallenrod]] olaryň yzyndan kowalamaga başlan hem bolsa, Ordeniň  agyr atly goşuny beýikli-pesli ýerlerde çalt hereket edip bilmedi. Bu bolsa, [[Beýik Witautas|Witautasa]] goşunyny täzeden toparlara bölmäge puryja berdi. Şol bir wagtda [[Wallenrod]] litwa-rus [[Pyýada goşun|pyýada goşunynyň]] güýçli gaýtawul bermegine duçar boldy. Bu polklara ýardam bermek üçin Witowt öz otrýadlaryny ugratdy. Bu ädim söweşiň gidişini üýtgetdi. Onuň üstesine-de, [[Lihtenşteýn|Lihtenşteýni]] gysyp çykaran polýak goşuny Wallenrody sag ganadyndan hem gabap başlady. 

Ýagdaýy düzetmek üçin [[Ýungingen]] tewton kawaleriýasynyň ikinji liniýasyny söweşe girizdi, emma polýaklar hem [[Wladislaw Ýagaýlo|Ýagaýlonyň]] baştutanlygyndaky rezerwleri herekete geçirdiler. [[Beýik Witautas|Witautasyň]] litwa kawaleriýasy bolsa üstünlik bilen söweş meýdanyna gaýdyp geldi we Ordeniň söweşe [[Pyýada goşun|pyýada goşun]] bilen goşulyp manýowr etmek ukybyny ýitiren çep ganadyna agyr zarba urdy. [[Ýungingen|Ýungingeniň]] wepat bolmagyndan we [[Tewton ordeni|tewton goşunynyň]] käbir bölekleriniň söweşi dowam etdirmekden ýüz öwreninden soňra [[Tewton ordeni|Ordeniň]] goşuny uly basga düşüp gaçyp ugrady.

Üç sany serkerde bilen bilelikde jemi 205 sany [[Orden halypasy|orden halypasy]] gurban boldy. Jemi adam ýitgisi 8 müň adam çemesi boldy. Polýak-litwa goşunynyň ýitgisi bolsa näbelli bolmaklygyna galýar.

== Salgylanmalar==
{{commons|Battle of Grunwald}}

[[bat-smg:Žalgėrė kuova]]
[[be:Бітва пад Грунвальдам, 1410]]
[[be-x-old:Грунвальдзкая бітва]]
[[bg:Битка при Таненберг]]
[[cs:Bitva u Grunwaldu]]
[[da:Slaget ved Tannenberg (1410)]]
[[de:Schlacht bei Tannenberg (1410)]]
[[en:Battle of Grunwald]]
[[es:Batalla de Grünwald]]
[[et:Grünwaldi lahing]]
[[fi:Tannenbergin taistelu (1410)]]
[[fr:Bataille de Grunwald]]
[[he:קרב גרונוולד]]
[[hu:Grünwaldi csata]]
[[it:Battaglia di Grunwald]]
[[ja:タンネンベルクの戦い (1410年)]]
[[la:Proelium apud Grunwald]]
[[lt:Žalgirio mūšis]]
[[nl:Slag bij Tannenberg (1410)]]
[[no:Slaget ved Tannenberg (1410)]]
[[pl:Bitwa pod Grunwaldem]]
[[pt:Batalha de Grunwald]]
[[ro:Bătălia de la Grunwald]]
[[ru:Грюнвальдская битва]]
[[sl:Bitka pri Grunvaldu]]
[[sr:Битка код Гринвалда]]
[[sv:Slaget vid Tannenberg (1410)]]
[[tt:Grünwald suğışı]]
[[uk:Грюнвальдська битва]]
