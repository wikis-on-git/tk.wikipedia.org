</br>GYZLAR DÜNÝÄSI
”GYZLAR DÜNÝÄSI” ilkinji gezek 1927-nji ýylda ”Türkmenistan” gazetinde çap edilýär. Şondan bir ýyl soñ özbaşdak kitap bolup çykýar. Poemanyñ teksti Nurmuhammet Aşyrpuryñ 1980-nji ýylda Eýranyñ Kümmet-Kowus şäherinde çap edilen kitabyndan alyndy.</br>

Arap-pars elipbiýinden latyn elipbiýine geçiren:
</br>Alieh Şamdan

GYZLAR DÜNÝÄSI</br></br>

Öñ zamanlar bardy şeýle bir wagyr:</br>
”Añsadyna bakan aýal gyz dogyr”</br></br>

Bu pikir gelýärdi örän uzakdan,</br>
Aýal-gyzy hiç çykarman duzakdan.</br></br>

Diýseñ: ”Gyzy boldy planyñ, äheý!”</br>
”Ola bolmandyr-ow – diýerler – päheý!”</br></br>

Gyz kişiniñ maşgalasy ahyry,</br>
Adam hasap etmezler ol pahyry.</br></br>

Gyz ýurt goramaz, busar oturar,</br>
Abraý däl, käte ysnat getirer.</br></br>

Gyzdan yurt eýesi ýa nesil bolmaz</br>
Gyzly uzak gülmez, ogully ölmez!</br></br>

Oguldyr atanyñ arka daýanjy,</br>
Gyz dörän gününden alada, ynjy…</br></br>

Şeýle wagyzlardan gulak ganansoñ,</br>
Erbet nysak hakykata dönensoñ,</br></br>

Eşidende atasy ”göbek kes” sözün</br>
Igenç bilen aýdar: kesiñ bogazyn.

yzyny oka>> http://www.turkmens.com/sairler/Berdi_KERBABAEV.html
