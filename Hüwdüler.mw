Hüwdiler çagalary rahatlandyrmak, uklatmak üçin aýdylýan çeper bentlerdir. Olarda ýaşajyk çaganyň geljekde oňat adam bolup ýetişmegini arzuw edýän süýji-süýji islegler, guwanç hem begenç beýan edilýär.<br>
	Irki döwürlerde döredilen hüwdülerde ýaş çaga at dakylanda adamkärçilik, gahrymançylyk, ynsansöyüjilik ýaly arzuwlar edilipdir. Kiçijik gyzlaryň bolsa eli hünärli, görk-görmekli, şirin dilli bolmagy islenilipdir. <br>
	Täze hüwdülerde çaga okuwa, aň-bilime, erkin zähmete, asylly terbiýä çagyrýalar. Hüwdüleriň düzülişi lälelere menzeşdir.
	

	Aýlar gyzym almaly<br>
	Aýda dokar bir haly<br>
	Halysynyň kenary<br>
	On barmagynyň hünäri. Huwwa-huw<br><br>

	Allaý-allaý adaga,<br>
	Guşlar gonar pudaga<br>
	Pudakdaky gyzyl gül<br>
	Şu balama sadaga<br>
