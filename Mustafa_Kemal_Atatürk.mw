==Hayatı==

===Gençlik yılları ([[1881]] - [[1905]])===

Mustafa Kemal Atatürk, [[1881]] tarihinde [[Selanik]]'te doğdu.  Babası [[Ali Rıza Efendi]] aslen [[Manastır]]'a bağlı [[Debre-i Bâlâ /Aşağı Debre]]'dandır.  Milis subaylığı, evkaf katipliği ve kereste ticareti yapan Ali Rıza Efendi, [[1871]] yılında [[Zübeyde Hanım]]'la evlendi. Zübeyde Hanım, aslen [[Vodina]]'ya bağlı [[Sarıgöl]] bucağındandır. Atatürk'ün beş kardeşinden dördü küçük yaşlarda öldü, sadece [[Makbule Atadan|Makbule]] Hanım [[1956]] yılına değin yaşadı.

Mustafa, öğrenim çağına gelince Hafız Mehmet Efendi'nin mahalle mektebinde öğrenime başladı; sonra babasının isteğiyle [[Mektebi Şemsi İbtidai]] [[Şemsi Efendi Mektebi]]'ne geçti. Bu sırada babasını kaybetti ([[1888]]). Bir süre Rapla Çiftliği'nde Hüseyin dayısının yanında kaldıktan sonra Selanik'e dönüp okulunu bitirdi. Bu arada Zübeyde Hanım, Selanik'te gümrük memuru olan Ragıp Bey ile evlendi. Şimdi müze olan Koca Kasım Paşa Mah. Islahhane Caddesi'ndeki ev, bu Ragıp Bey'in evidir. Ali Rıza Bey ile birlikte ailesi Ahmed Sübaşı Mah.'deki  Sanayi Mektebi karşısındaki evde oturmuşlardı. [[Selanik Mülkiye Rüştiyesi]]'ne kaydoldu. Kısa bir süre sonra [[1893]] yılında [[Askeri Rüştiye]]'ye girdi. Bu okulda Matematik öğretmeni Mustafa Bey adına "Kemal" i ilave etti. [[1896]]-[[1899]] yıllarında [[Manastır Askeri İdadisi]]'ni bitirip, İstanbul'da [[Harbiye-i Şahane]]'de öğrenime başladı. [[1902]] yılında mülazim ([[teğmen]]) rütbesiyle mezun oldu, [[Harp Akademisi]]'ne devam etti. [[11 Ocak]] [[1905]]'te yüzbaşı rütbesiyle akademiyi tamamladı.

=== Olgunlaşma dönemi (1905 - 1911) ===

1905-1907 yılları arasında [[Şam]]'da 5. Ordu emrinde görev yaptı. 1907'de [[Kolağası]] (Kıdemli Yüzbaşı) oldu. [[Manastır]]'a III. Ordu'ya atandı. 19 Nisan 1909'da [[İstanbul]]'a giren [[Hareket Ordusu]]'nda Kurmay Başkanı olarak görev aldı. 1910 yılında [[Fransa]]'ya gönderildi. [[Picardie Manevraları]]'na katıldı. 1911 yılında İstanbul'da Genelkurmay Başkanlığı emrinde çalışmaya başladı.{{Bilgi Kutusu Zamançizelgesi|Şablon:Mustafa_Kemal_Atatürk (1905 - 1911)|Olgunlaşma Yılları}}

=== Yöneticilik yılları (1911 - 1919)===

1911 yılında İtalyanların [[Trablusgarp]]'a hücumu ile başlayan [[Trablusgarp Savaşı]]'nda, Mustafa Kemal bir grup arkadaşıyla birlikte Tobruk ve Derne bölgesinde görev aldı. 22 Aralık 1911'de İtalyanlara karşı [[Tobruk Savaşı]]'nı kazandı. 6 Mart 1912'de Derne Komutanlığına getirildi.{{Bilgi Kutusu Zamançizelgesi|Şablon:Mustafa_Kemal_Atatürk (1911 - 1919)|Yönetici Yılları}}

Ekim 1912'de [[Balkan Savaşı]] başlayınca Mustafa Kemal [[Gelibolu]] ve Bolayır'daki birliklerle savaşa katıldı. Dimetoka ve [[Edirne]]'nin geri alınışında önemli hizmetleri görüldü. 1913 yılında [[Sofya]] Ateşemiliterliğine atandı. Bu görevde iken 1914 yılında [[yarbay]]lığa yükseldi. Hayatının ilk aşk ilişkisini de burada, bir Bulgar kızı ile yaşadı. Ateşemiliterlik görevi Ocak 1915'te sona erdi. Bu sırada [[I. Dünya Savaşı]] başlamış, [[Osmanlı Devleti]] de savaşa girmek zorunda kalmıştı. Mustafa Kemal 19. Tümen'i kurmak üzere [[Tekirdağ]]'da görevlendirildi.

[[1914]] yılında başlayan [[1. Dünya Savaşı]]'nda, Mustafa Kemal [[Çanakkale]]'de bir Türk savaş kahramanı oldu ve "Çanakkale geçilmez!" sözü burada doğdu. 18 Mart 1915'te [[Çanakkale Boğazı]]'nı geçmeye kalkan [[İngiliz]] ve [[Fransız]] donanması ağır kayıplar verince Gelibolu Yarımadası'na asker çıkarmaya karar verdiler. 25 Nisan 1915'te [[Arıburnu]]'na çıkan düşman kuvvetlerini, [[Liman Von Sanders]] yönetiminde Mustafa Kemal'in komuta ettiği 19. Tümen, [[Conkbayırı]]'nda durdurdu. Mustafa Kemal, bu başarı üzerine [[albay]]lığa yükseldi. İngilizler 6-7 Ağustos 1915'te Arıburnu'nda tekrar taarruza geçti. Anafartalar Grubu Komutanı Mustafa Kemal 9-10 Ağustos'ta [[Anafartalar Zaferi]]'ni kazandı. Bu zaferi 17 Ağustos'ta Kireçtepe ve 21 Ağustos'ta [[II. Anafartalar Zaferi]] takip etti. Çanakkale Savaşı'nda Osmanlı Devleti'nin verdiği kayıplar üzerinde hem fikir olunamamışsa da, Osmanlı büyük kayıplar vererek saldırıyı püskürtmüştür. 

[[Resim:Atamız16.jpg|right|thumb|Mustafa Kemal Atatürk]]
Mustafa Kemal Çanakkale Savaşları'dan sonra 1916'da [[Edirne]] ve [[Diyarbakır]]'da görev aldı. 1 Nisan 1916'da [[tümgeneral]]liğe yükseldi. Rus kuvvetleriyle savaşarak [[Muş]] ve [[Bitlis]]'in geri alınmasını sağladı. [[Şam]] ve [[Halep]]'teki kısa süreli görevlerinden sonra 1917'de İstanbul'a geldi. Veliaht Vahidettin Efendi'yle Almanya'ya giderek cephede incelemelerde bulundu. Bu seyahatten sonra hastalandı. [[Viyana]]'ya ve Karisbad'a giderek tedavi oldu. 15 Ağustos 1918'de [[Halep]]'e 7. Ordu Komutanı olarak döndü. Bu cephede [[İngiliz]] kuvvetlerine karşı başarılı savunma savaşları yaptı. Mondros Mütarekesi'nin imzalanmasından bir gün sonra, 31 Ekim 1918'de Yıldırım Orduları Grubu Komutanlığı'na getirildi. Daha sonra bu ordunun kaldırılması üzerine 13 Kasım 1918'de İstanbul'a gelip Harbiye Nezâreti'nde (Bakanlığında) göreve başladı.

===Kurtuluş Savaşı dönemi (1919 - 1923)===
:''Bu dönemim genel durumu için:'' [[Kurtuluş Savaşı]]
{{Bilgi Kutusu Zamançizelgesi|Şablon:Mustafa_Kemal_Atatürk (1919 - 1923)|Kurtuluş Savaşı Yılları}}[[resim:Ataturk_Time.JPG|200px|left|thumb|24 Mart 1923 tarihli Time dergisinin kapağı]][[resim:Atatürk time2.jpg|200px|left|thumb|21 Şubat 1927 tarihli Time dergisinin kapağı]]
[[Mondros Mütarekesi]]'nden sonra İtilaf Devletleri'nin Anadolu'yu işgale başlamaları üzerine, Mustafa Kemal 9. Ordu Müfettişi olarak [[19 Mayıs]] [[1919]]'da [[Mustafa Kemal Atatürk'ün Samsun'a çıkması|Samsun'a çıktı]]. [[22 Haziran]] [[1919]]'da [[Amasya]]'da yayımladığı genelgeyle "Milletin istiklâlini yine milletin azim ve kararının kurtaracağını" ilan edip [[Erzurum Kongresi]] ve [[Sivas Kongresi]]'ni toplantıya çağırdı. 23 Temmuz - 7 Ağustos 1919 tarihleri arasında toplanan Kongre oncesi, [[Erzurum]]'da Osmanli ordusundan istifa etti ve kendisine ilk nufus kaydini ve nufus cuzdani'ni verecek olan Erzurum'un manevi hemsehrisi secilerek Kuva-yi Milliye lideri oldu.  4 - 11 Eylül 1919 tarihleri arasında da Sivas Kongresi'ni toplayarak vatanın kurtuluşu için izlenecek yolun belirlenmesini sağladı. 27 Aralık 1919'da Ankara'da heyecanla karşılandı. 23 Nisan 1920'de [[Türkiye Büyük Millet Meclisi]]'nin açılmasıyla ulusal kuvvetlerin tek merkezde toplanması ve Türkiye Cumhuriyeti'nin kurulması yolunda önemli bir adım atılmış oldu. Meclis ve Hükümet Başkanlığına, Erzurum Milletvekili olan Mustafa Kemal seçildi. [[Türkiye Büyük Millet Meclisi]], Kurtuluş Savaşı'nın başarıyla sonuçlanması için gerekli yasaları kabul edip uygulamaya başladı.

Türk kurtuluş mücadelesi 15 Mayıs 1919'da Yunanlıların İzmir'i işgali sırasında [[Hasan Tahsin]] tarafından düşmana ilk kurşunun atılmasıyla başladı. 10 Ağustos 1920 tarihinde [[Sevr Antlaşması]]'nı imzalayarak aralarında Osmanlı İmparatorluğu'nu paylaşan I. Dünya Savaşı'nın galip devletlerine karşı önce Kuvâ-yi Milliye adı verilen milis kuvvetleriyle savaşıldı. Fakat işgalci emperyalist devletlere karşı başarılı bir mücadele için düzenli bir ordu şarttı. Türkiye Büyük Millet Meclisi düzenli orduyu kurdu, Kuvâ-yi Milliye-ordu bütünleşmesini sağlayarak savaşı zaferle sonuçlandırdı.

Mustafa Kemal yönetimindeki Türk Ulusal [[Kurtuluş Savaşı]]'nın önemli aşamaları şunlardır:

* [[Sarıkamış]] (20 Eylül 1920), [[Kars]] (30 Ekim 1920) ve Gümrü'nün (7 Kasım 1920) kurtarılışı
* [[Çukurova]], [[Gaziantep]], [[Kahramanmaraş]] ve [[Şanlıurfa]] savunmaları (1919- 1921)
* [[I. İnönü Zaferi]] (6 - 10 Ocak 1921)
* [[II. İnönü Zaferi]] (23 Mart - 1 Nisan 1921)
* [[Kütahya-Eskişehir Muharebeleri]] (10 - 24 Temmuz 1921)
* [[Sakarya Zaferi]] (23 Ağustos - 13 Eylül 1921)
* [[Büyük Taarruz]], [[Başkomutanlık Meydan Muhaberesi]] ve Takip Harekatı (26 Ağustos - 9 Eylül 1922)

Sakarya Zaferi'nden sonra 19 Eylül 1921'de Türkiye Büyük Millet Meclisi Mustafa Kemal'e [[Mareşal]] rütbesi ve Gazi unvanını verdi. Kurtuluş Savaşı, 24 Temmuz 1923'te [[İsviçre]]'nin [[Lozan]] kentinde imzalanan [[Lozan Antlaşması]]'yla sonuçlandı. Bu anlaşma ile [[Sevr Antlaşması]] yürürlükten kalkmış, Türkiye Cumhuriyet'i Lozan Anlatlaşması temelleri üzerine kurulmuştur. 

23 Nisan 1920'de Ankara'da TBMM'nin açılmasıyla [[Türkiye Cumhuriyeti]]'nin kuruluşu müjdelenmişti. Meclisin Türk Kurtuluş Savaşı'nı başarıyla yönetmesi, yeni Türk devletinin kuruluşunu hızlandırdı. 1 Kasım 1922'de [[hilafet]] ve [[saltanat]] birbirinden ayrıldı, önce saltanat ve daha sonra da hilafet (3 Mart 1924) kaldırıldı. Böylece Osmanlı hanedanının yönetimden bağları koparıldı.Gazi  Eylül 1923'te başlattığı kurtuluş mücadelesini siyasi harekete dönüştürdü ve ''Halk Fırkası''nı kurdu.( sonradan adı [[Cumhuriyet Halk Partisi]] ) 29 Ekim 1923'te Cumhuriyet (halk egemenliği) idaresi kabul edildi, Atatürk oybirliğiyle ilk cumhurbaşkanı seçildi. 30 Ekim 1923 günü [[İsmet İnönü]] tarafından Türkiye Cumhuriyeti'nin ilk hükümeti kuruldu.

===Cumhurbaşkanlık yılları (1923-1938)===
Atatürk, 24 Nisan 1920 ve 13 Ağustos 1923 tarihlerinde TBMM Başkanlığına seçildi. Bu başkanlık görevi, devlet-hükümet başkanlığı düzeyindeydi. 29 Ekim 1923 yılında Cumhuriyet ilan edildi ve Atatürk ilk cumhurbaşkanı seçildi. Anayasa gereğince dört yılda bir cumhurbaşkanlığı seçimleri yenilendi. 1927, 1931, 1935 yıllarında TBMM Atatürk'ü yeniden cumhurbaşkanlığına seçti.

[[Resim:Mkemal.jpg|thumb|right|Atatürk]]

Atatürk sık sık yurt gezilerine çıkarak devlet çalışmalarını yerinde denetledi. İlgililere aksayan yönlerle ilgili talimatlar verdi. Yurt dışına hiçbir resmi ziyaret için çıkmamakla birlikte, Cumhurbaşkanı sıfatıyla Türkiye'yi ziyaret eden yabancı ülke devlet başkanlarını, başbakanlarını, bakanlarını ve komutanlarını ağırladı.

15-20 Ekim 1927 arasında Kurtuluş Savaşı'nı ve Cumhuriyet'in kuruluşunu anlatan büyük [[Nutuk]]'unu (Söylev), 29 Ekim 1933 tarihinde de [[Atatürk'ün Onuncu Yıl Nutku | Onuncu Yıl Nutku]]'nu okudu. Nutuk, hem Kurtuluş Savaşı'nın hesabını veren, bir diğer deyişle ulusal mücadelenin kimlere karşı niçin ve nasıl verildiğini anlatan, hem de mücadelenin Cumhuriyet kurulduktan sonraki safhasında yapılması gerekenler ve yapılacak olanlar konusunda önemli bilgiler içeren değerli ve önemli bir konuşmadır.

Atatürk özel yaşamında sadelik içinde yaşadı. [[29 Ocak]] 1923'te [[Latife Uşaklıgil|Latife Hanım]]'la evlendi. Birçok yurt gezisine birlikte çıktılar. Bu evlilik 5 Ağustos 1925 tarihine dek sürdü. 

[[s:Kemal öz adlı cumhurreisimize verilen soyadı hakkında kanun|2587 sayılı kanunla 24.11.1934 tarihinde]] Mustafa Kemal'e Atatürk soyadı verilmiştir. 

Yurtta barış,dünyada barış sözünü söyleyebilecek kadar yüce olan Atatürk 1930'lu yıllarda eski yunan başbakanı venizelos tarafından nobel barış ödülüne aday gösterilmiştir.Fakat bu nedense nobel jürisinin dikkatini çekmemiştir...

1937 yılında çiftliklerini hazineye, bir kısım taşınmazlarını da Ankara ve Bursa Belediyelerine bağışladı. Mirasından kızkardeşine, manevi evlatlarına, Türk Dil Kurumu ve Tarih Kurumu'na pay ayırdı. [[Atatürk]], [[10 Kasım]] [[1938]] saat 9:05'te, yakalandığı [[siroz]] hastalığından kurtulamayarak [[İstanbul]]'da [[Dolmabahçe Sarayı]]'nda hayata gözlerini yumdu. Cenazesi [[21 Kasım]] [[1938]] günü törenle geçici istirahatgâhı olan [[Ankara Etnografya Müzesi]]'nde toprağa verildi. [[Anıtkabir]] yapıldıktan sonra nâaşı görkemli bir törenle [[10 Kasım]] [[1953]] günü ebedi istirahatgâhına gömüldü.



==İnkılapları==
[[Resim:Ataturk.gif|thumb|200px|right|Atatürk]]
{{Ana|Atatürk İnkılapları}}
Atatürk, kendi deyişiyle Türkiye'yi "Çağdaş uygarlık düzeyine çıkarmak" amacıyla bir dizi inkılap yapımında öncü rol oynadı. Bu değişiklikler köklü oluşları ve eski sistemi düzenlemektense yerine yenisini getirmeleri nedeniyle ''reform'' değil, ''inkılap'' olarak bizzat kendisi tarafından adlandırılmışlar ve genelde ''[[Atatürk İnkılapları]]'' olarak anılmışlardır. Her ne kadar devrimleri olarakda anılsada devrim kavramı ihtilal kavramının eş anlamlısı olduğundan ve kanla gerçekleşeği için Atatürk ihtilal gibi negatif bir kavram yerine değişim anlamına inkılap kavramını seçmiştir.
Bu yapılanlar beş ana başlık altında toplanabilir:

===Atatürk'ün yenilikleri, inkılapları===
Soyadı kanunu konulması,
saltanatın kaldırılıp cumhuriyeti getirmesi,
kadınlara seçme ve seçilme hakkı verilmesi,
padişahlık devrinin kalkması ve yerine halkın kendi kendine yönetmesi,
Türk alfabesinin getirilmesi,
Türk Medeni Kanunu kurulması.

===Siyasal alandaki inkılaplar===
* [[Saltanatın Kaldırılması]] ([[1 Kasım]] [[1922]])
* [[Cumhuriyetin İlanı]] ([[29 Ekim]] [[1923]])
* [[Halifeliğin Kaldırılması]] ([[ Mart]] [[1924]])

===Toplumsal alandaki inkılaplar===
* Kadınlara ve erkeklerle eşit haklar verilmesi ([[1926]]-[[1934]])
* [[Şapka Kanunu|Şapka ve kıyafet devrimi]] ([[25 Kasım]] [[1925]])
* Tekkelerin, zâviyelerin ve türbelerin kapatılması ([[30 Kasım]] [[1925]])
* Soyadı Kanunu ([[21 Haziran]] [[1934]])
* Lâkapların ve unvanların kaldırılması ([[26 Kasım]] [[1934]])
* Uluslararası saat, takvim ve uzunluk ölçülerinin kabulü ([[1925]]-[[1931]])

===Hukuk alanındaki inkılaplar===
* [[Mecelle|Mecellenin]] [[Mecellenin Kaldırılması|kaldırılması]] ([[1924]]-[[1937]])

[[Resim:Ataturk333.jpg|right|thumb|200px|Mustafa Kemal Atatürk]]

===Eğitim ve kültür alanındaki devrimler===
* [[Tevhid-i Tedrisat Kanunu|Öğretimin Birleştirilmesi Yasası]] ([[Tevhid-i Tedrisat Kanunu]]) ([[3 Mart]] [[1924]])
* [[Türk alfabesi|Yeni Türk harfleri]]nin kabulü ([[1 Kasım]] [[1928]])
* Türk [[Türk Dil Kurumu|Dil]] ve Tarih Kurumlarının kurulması ([[1931]]-[[1932]])
* Üniversite öğreniminin düzenlenmesi ([[31 Mayıs]] [[1933]])
* Güzel sanatlarda yenilikler

===Ekonomi alanındaki devrimler===
* [[Aşar]] vergisinin kaldırılması
* Çiftçinin özendirilmesi
* Örnek çiftliklerin kurulması ([[Atatürk Orman Çiftliği]] gibi)
* Sanayiyi Teşvik Kanunu'nun çıkarılarak sanayi kuruluşlarının kurulması
* I. ve II. 5 yıllık Kalkınma Planları'nın (1933-1938) uygulamaya konulması
* Anadolu'nun yeni yollarla donatılması

==Eserleri==
* Tâbiye Meselesinin Halli ve Emirlerin Sureti Tahririne Dair Nesayih
* Takımın Muharebe Talimi (Almanca'dan çeviri - 1908)
* Cumalı Ordugâhı - Süvari: Bölük, Alay, Liva Talim ve Manevraları (1909)
* Tâbiye ve Tatbikat Seyahati (1911)
* Bölüğün Muharebe Talimi (Almanca'dan çeviri - 1912)
* Zabit ve Kumandan ile Hasbihal (1918)
* [[Nutuk]] (1927)
* Vatandaş İçin Medeni Bilgiler (1930)
* Geometri (1937)

Atatürk'ün ayrıca, 1915-1918 yılları arasında Anafartalar, Doğu Cephesi ve Karlsbad'daki hatıralarını yazdığı günlükleri de bulunmaktadır. Bunlardan ''Anafartalar Muharebatı'na Ait Tarihçe'', [[Türk Tarih Kurumu]] tarafından kitap olarak basılmıştır. Bununla birlikte 1908-1938 yılları arasında Mustafa Kemal'in imza attığı, yazdığı, söylediği,kişisel notları dahil her şeyin toplandığı [[Atatürk'ün Bütün Eserleri]] adlı bir ansiklopedi de Kaynak Yayınları tarafından hazırlanmakta.

== Fotoğraflar ==
<gallery>
Resim:Mustafa Kemal Ataturk before adressing the Turkish Parliament.gif|T.B.M.M.'nde
Resim:Atatürk1.jpg|Fötr şapkalı Atatürk
Resim:Atatürk,Istanbul.jpg|Haydarpaşa Garı, İstanbul
Resim:Ata'nın Cenazesi.png|Cenazesi
Resim:Eğitim.jpg|Öğrencilerle birlikte ders dinlerken
Resim:Atatürk,Kocatepe.jpg|Ordu denetiminde, Ankara yakınları
Resim:Atatürk,Sakarya1.jpg|Sakarya Meydan Muharebesi'nde
Resim:10yıl.jpg|29 Ekim 1933, Nutuk'u okurken, Ankara
Resim:Ata.jpg|Atatürk
Resim:MustafaKemalAtaturk1907.jpg|Atatürk,1907
Resim:AtaturkAtBall1929.jpg|Atatürk [[Hariciye Köşkü]]nde [[1929]]
Resim:AtaturkAndIsmetInonuAugust1922.jpg|Atatürk ve [[İsmet İnönü]] 1922
Resim:LatifeUsakligil MustafaKemalAtaturk.gif|Latife Uşaklıgil ile
Resim:Ataturk29.JPG|5 Ağustos 1921
Resim:Ataturk25.JPG|İsmet İnönü'yle,1920
Resim:AtaturkAndIsmetInonuAugust1922.jpg|İsmet İnönü'yle,1922
Resim:Ataturk.jpg|

Resim:Ataturk5.JPG|Tripoli savaşında
Resim:Ataturk20.JPG|1918,Halep
Resim:Ataturk22.JPG|Rauf Orbay ile
</gallery>
