[[Image:Piri reis world map 01.jpg|thumb|right|200px|Piri Reisiň [[Piri Reisiň kartasy|ilkinji Dünýä kartasynyň]]  saklanyp galan fragmenti (1513)]]

'''Piri Reis''' (doly ady '''Hajy Muhiddin Piri Ibn Hajy Mehmet''') (1465 töweregi &ndash;1554 ýa-da 1555) [[Türkiýe|Türkiýäniň]]  [[Egeý deňzi|Egeý]] kenarýakasyndaky [[Gallipoli]] (türkçe ''Gelibolu'') şäherinde 1465-1470-nji ýyllar aralygynda doglan [[Osmanly imperiýasy|osmanly]] [[admiral]]y, geografy hem-de [[Kartografiýa|kartografydyr]]. 

Ol häzirki döwürde esasan hem özüniň ''Kitab-ı Bahriye'' (''Deňizçilik kitaby'' ýa-da ''Nawigasiýa kitaby'') atly eserinde jemlän kartalary hem-de çyzgylary bilen tanalýar.  Ol kitap nawigasiýa baradaky jikme-jik maglumatlary, şeýle hem [[Ortaýer deňzi|Ortaýer deňziniň]] ähmiýetli portlarynyň we şäherleriniň iňňän takyk çyzgylaryny özünde jemleýär. Piri Reis özüniň (1513-nji ýylda taýýarlan) [[Piri Reisiň kartasy|ilkinji Dünýä kartasynyň]] kiçijik bölegi 1929-njy ýylda [[Stambul]] şäherindäki [[Topkapy köşgi|Topkapy köşgünde]] üstüniň açylmagy bilen kartograf hökmünde hem uly meşhurlyga eýe boldy.  Bu ýerde iň haýran galdyran zat bir osmanly kartasynda [[Amerika]] materiginiň bar bolmagydy. Bu karta şol wagta çenli Amerikanyň türkler tarapyndan çyzylan ilkinji kartasy bolup durýar. Amerikanyň ilkinji kartasy bolsa, losman we kartograf [[Juan de la Cosa]] tarapyndan 1500-nji ýylda çyzylypdy we ol häzirki wagtda [[Madrid|Madriddäki]] deňiz muzeýinde (Museo Naval) saklanylýar. 

Emma welin, Piri Reisiň ilkinji dünýä kartasynyň (1513) iň täsin galdyrýan tarapy – kontinentleriň ýerleşişlerini (aýratyn hem [[Afrika]] bilen [[Günorta Amerika|Günorta Amerikanyň]] arasyndaky gatnaşygy) onuň ýaşan döwri üçin deňsiz-taýsyz derejede takyk kesgitlemegi bolup durýar. Hatda ondan onlarça ýyl soňra çyzylan kartalarda hem şeýle takyk oriýentasiýalar we proporsiýalar bolmandyr; şeýle ýokary hili Piri Reisiň ''Kitab-ı Bahriye'' (''Nawigasiýa kitaby'') atly eserindäki beýleki kartalarynda hem görmek mümkindir. Piri Reisiň kartasy Demirgazyk tropik giňişliginde Sahara çölüne konsentrirlenýär.<ref>Soucek, S.  “Islamic Charting in the Mediterranean,” In J.B. Harley and D. Woodward, eds.[I] Cartography in the Traditional Islamic and South Asian Societies[/I]. Vol. 2, book 1, 263-272. 1992. Chicago: University of Chicago Press</ref>[[Antarktikanyň taryhy|Kontinentiň resmi taýdan açylmagyndan]] üç asyr çemesi ozal çyzylandygyna garamazdan, käbir alymlar, şol sanda [[Charles Hapgood|professor Charles H. Hapgood]], Piri Reisiň kartasynyň [[Antarktika|Antarktikanyň]] saklanyp galan iň gadymy kartasydygy baradaky pikiri öňe sürýärler<ref>[http://www.amazon.com/dp/0932813429 Hapgood, Charles H.: "Maps of the Ancient Sea Kings: Evidence of Advanced Civilization in the Ice Age"]</ref><ref>[http://www.saudiaramcoworld.com/issue/198001/piri.reis.and.the.hapgood.hypotheses.htm Hoye, Paul F.; and Lunde, Paul: "Piri Reis and the Hapgood Hypotheses"]</ref>. 

1528-nji ýylda Piri Reis ikinji dünýä kartasyny çyzýar. Ol kartanyň [[Grenlandiýa]]ny we [[Demirgazyk Amerika]]ny, demirgazyk tarapda [[Labrador]] bilen [[Newfoundland (ada)|Newfoundland]]dan başlap, günorta tarapda [[Florida]]ny, [[Kuba]]ny hem-de [[Merkezi Amerika| Merkezi Amerikanyň]] böleklerine çenli görkezýän kiçijek bölegi heniz hem saklanýar.

== Ömür beýany ==

Piri şol döwrüň tanymal deňizçisi bolan daýysy [[Kemal Reis|Kemal Reisiň]] yzyna eýerip, ýaş ýigdekçekä 1481-nji ýylda osmanly flotunyň hyzmatyna girýär. Ol ençeme ýyllaryň dowamynda [[Ispaniýa|ispan]], [[Genuýa|genuýa]] hem-de [[Wenesiýa respublikasy|wenesiýa]] flotlaryna garşy söweşlere, şol sanda 1499-njy ýylda [[Zonchio söweşi]]ne we 1500-nji ýylda [[Modon söweşi]]ne gatnaşýar. Daýysy Kemal Reis 1511-nji ýylda aradan çykansoň, Piri [[Gallipoli|Gallipolä]] gaýdyp gelýär we ''Kitab-ı Bahriye'' (''Nawigasiýa kitaby'') atly eserini ýazmaga başlaýar. Ol öz ýygnan 20 çemesi irki döwre degişli kartadyr çyzgysyna, şol sanda daýysy Kemal Reisiň 1501-nji ýylda içinde Kolumbyň ekipažynyň birnäçe agzasynyň hem bar bolan ýedi sany ispan gämisini [[Valencia]] şäheriniň kenarýakasynda ele salan mahaly tapan [[Hristofor Kolumb|Hristofor Kolumbyň]] öz eli bilen çyzan kartalaryna esaslanyp, 1513-nji ýylda [[Piri Reisiň kartasy|özüniň ilkinji dünýä kartasyny]] işläp düzýär.

1516-njy ýylda Piri Reis osmanly flotunda gämi kapitany bolup, gaýtadan açyk deňze çykýar. Ol [[Müsür]] döwletine garşy guralan 1516-17-nji ýyllardaky kampaniýa gatnaşýar we 1517-nji ýylda özüniň dünýä kartasyny soltan [[Selim I]]-ä görkezmegi başarýar. 1521-nji ýylda bolsa ol  ''Kitab-ı Bahriye'' eserini ýazyp gutarýar. 1522-nji ýylda Piri Reis [[Hospitaller rysarlary|Keramatly Jonuň rysarlaryna]] garşy alnyp barlan [[Rodos|Rodosyň]] gabawyna gatnaşýar. Gabaw 1522-nji ýylyň 25-nji dekabrynda osmanlylara boýun egmegi we rysarlaryň 1523-nji ýylyň 1-nji ýanwarynda Rodos adasyndan hemişelik gitmegi bilen gutarýar. 1524-nji ýylda ol osmanly [[wezir|baş weziri (sadrazamy)]] [[Pargaly Ibrahim Paşa|Makbul Ibrahim Paşa]]ny Müsüre alyp giden gämä kapitanlyk edýär. Ol baş weziriň maslahatyna gulak asyp, kitabyny gaýtadan redaktirleýär we ony 1525-nji ýylda soltan [[Süleýman I|Ajaýyp Süleýmana]] hödürleýär. Şondan üç ýyl geçensoň Piri Reis özüniň ikinji dünýä kartasyny Süleýman I-ä hödürleýär.

1547-nji ýylda Piri reis (admiral) çinini alýar. Ol [[Hindi okeany]]ndaky osmanly flotuna komanda edýärdi, şeýle hem [[Sues]]de ýerleşýän Müsür flotunyň admiraly bolup durýardy. 1548-nji ýylyň 26-njy fewralynda ol [[Aden]]  şäherini [[Portugaliýa|portugallardan]] gaýtaryp alýar, 1552-nji ýylda bolsa Portugaliýanyň 1507-nji ýyldan bäri elinde saklaýan  [[Maskat]] şäherini [[Kiş adasy]] bilen bilelikde eýeleýär. Piri Reis has gündogar tarapa ýüzüp, [[Pars aýlagy| Pars aýlagynyň]] girelgesindäki[[Hormuz bogazy]]nda ýerleşýän [[Hormuz]] adasyny basyp alýar. Portugallar ähli ünsüni Pars aýlagyna jemlän mahally bolsa, Piri Reis [[Katar]] ýarymadasyny hem-de [[Bahreýn]] adasyny eýeläp, olary [[Arabystan ýarymadasy| Arabystan ýarymadasynyň]] amatly bazalaryndan mahrum edýär.

Ahyrsoňy Piri Reis 90 ýaşy arka atyp, Müsüre dolanyp geldi. Demirgazyk Pars aýlagynda portugallara garşy ýene bir kampaniýa gatnaşmaklykda [[Basra|Basranyň]] häkimi Kubat Paşany goldamakdan ýüz öwrenligi sebäpli, 1554-nji ýa-da 1555-nji ýylda köpçüligiň öňünde Piri Reisiň kellesi alyndy.

[[Türk floty|Türk flotunyň]] birnäçe harby hem-de suwasty gämisi Piri Reisiň adyny göterýär.

== Kitab-ı Bahriye (Nawigasiýa kitaby): 1521 we 1525 ==

[[Image:Piri Reis map of Europe and the Mediterranean Sea.jpg|thumb|200px|Kitab-ı Bahriyede Piri Reisiň çyzan [[Ýewropa]],  [[Ortaýer deňzi]] bilen [[Demirgazyk Afrika]]ny görkezýän kartasy]]

''Kitab-ı Bahriye'' modern döwürden öňki nawigasiýa baradaky iň meşhur kitaplaryň biridir. Bu kitap [[Ortaýer deňzi|Ortaýer deňziniň]] esasy portlary, buhtalary, aýlaglary, burunlary, ýarymadalary, adalary, bogazlary we amatly düşelgeleri, şeýle-de nawigasiýanyň metodikasy barada jikme-jik maglumatlary hem-de astronomiýa barada nawigasiýa degişli meseleleri özünde jemleýär. Munuň hem daşyndan kitapda her bir ýurduň, şäheriň ýerli ilaty we olaryň medeniýetleriniň geň-enaýy aýratynlyklary hakda gürrüň berilýär. Kitab-ı Bahriye ilki bilen 1511-1521-nji ýyllar aralygynda ýazyylýar, ýöne soňra [[Süleýman I|Ajaýyp Süleýmana]] sowgat etmeklik maksady bilen ol 1524-1525-nji ýyllarda ýaňadan gözden geçirilip, goşmaça maglumatlar we has kämil kartalar girizilýär. Piri Reis bu kartalary öz daýysy [[Kemal Reis]] bilen Ortaýer deňzinde syýahat eden wagtlarynda çyzypdyr. 1525-nji ýylda gözden geçirilen täze neşir jemi 434 sahypadan ybarat bolup, 290 sany kartany özünde jemleýär. 

Kitab-ı Bahriye iki sany esasy bölümden durýar. Birinji bölüm harasatlaryň görnüşleri baradaky maglumatlara, kompas ulanmaklygyň usullaryna, portlar hem-de kenarýakalar barada jikme-jik maglumatlary, ýyldyzlardan peýdalanyp ugur tapmaklygyň ýollary, esasy okeanlaryň we olaryň daşyny gurşap alýan gury ýer bölekleriniň bolan häsiýetleri bolan düşündirişli kartalara bagyşlanypdyr. [[Hristofor Kolumb|Hristofor Kolumbyň]]  [[Täze Dünýä|Täze Dünýädäki]] açyşlaryna, [[Vasco da Gama| Vasco da Gamanyň]] we beýleki Portugal deňizçileriniň [[Hindistan]]a we [[Aziýa|Aziýanyň]] galan bölegine tarap ümzük atyp barýarkalar eden açyşlaryna kitapda ýörite orun berlipdir. 

Ikinji bölüm tutuşlygyna düşündirişli kartalardan we deňizçilik gollanmalaryndan düzülýär. Her bir tema bir adanyň ýa-da kenarýakanyň kartasy özünde jemleýär. Birinji kitapda (1521), bu bölümde jemi 132 sany düşündirişli karta bolan bolsa, onda ikinji kitapda (1525) bu san jemi 210-a baryp ýetýär. Ikinji bölüm [[Dardanel bogazy| Dardanel bogazynyň]] düşündirilmegi bilen başlaýar we [[Egeý deňzi|Egeý deňziniň]] , [[Iýoniýa deňzi|Iýoniýa deňziniň]], [[Adriatik deňzi|Adriatik deňziniň]], [[Tirren deňzi|Tirren deňziniň]], [[Liguriýa deňzi|Liguriýa deňziniň]] adalary hem-de kanarýakalary, [[fransuz Riwýerasy| fransuz Riwýerasy]], [[Balear adalary]], [[Ispaniýa|Ispaniýanyň]] kenarlary,  [[Gibraltar bogazy]], [[Kanar adalary]], [[Demirgazyk Afrika|Demirgazyk Afrikanyň]] kenarlary, [[Müsür]] hem-de [[Nil derýasy]],  [[Lewant]] we [[Anatoliýa|Anatoliýanyň]] kenarýakalary bilen dowam edýär. Şeýle hem,  bu bölümde her bir şäheriň meşhur ýadygärlikleridir ymaratlarynyň suratlandyrmalary we çyzgylary bilen bir hatarda Piri Reisiň öz terjimehaly hem ýerleşdirilipdir. Ol ýerde Piri Reis bu kartalary neme üçin ýekeje uly  kartada däl-de aýratyn kitap hökmünde jemländiginiň sebäplerini tükelleýär. Onça maglumaty we detallary ýeke karta sygdyryp bolmajakdygyny belleýär.

Häzirki döwürde Kitab-ı Bahriyäniň nusgalary dünýäniň ençeme kitaphanalarydyr muzeýlerinde saklanýar. 

Birinji neşiriň (1521) nusgalary [[Stambul]] şäherindäki [[Topkapy köşgi|Topkapy köşgünde]], Nuruosmaniýe we Süleýmaniýe kitaphanalarynda, [[Bologna]] uniwersitetiniň kitaphanasynda, [[Wena]] şäherindäki Milli kitaphanada, [[Drezden]] Döwlet Kitaphanasynda, [[Pariž]] Milli Kitaphanasynda, [[London]] şäherindäki Britan Muzeýinde, [[Oxford]] şäherindäki Bodleian kitaphanasynda we [[Baltimor]] şäherindäki [[Walters Sungat Muzeýi]]nde saklanylýar. 

Ikinji neşiriň (1525) nusgalary [[Stambul]] şäherindäki [[Topkapy köşgi|Topkapy köşgünde]], Köprülüzade Fazyl Ahmed Paşa we Süleýmaniýe kitaphanalarynda hem-de [[Pariž]] Milli Kitaphanasynda saklanylýar. 


[[ar:بيري رئيس]]
[[bg:Пири Реис]]
[[da:Piri Reis]]
[[de:Piri Reis]]
[[el:Πίρι Ρέις]]
[[en:Piri Reis]]
[[es:Piri Reis]]
[[fa:پیری رئیس]]
[[fr:Piri Reis]]
[[gl:Piri Reis]]
[[ko:피리 레이스]]
[[it:Piri Reìs]]
[[hu:Piri reisz]]
[[nl:Piri Re'is]]
[[ja:ピーリー・レイス]]
[[pl:Piri Reis]]
[[pt:Piri Reis]]
[[ru:Пири Рейс]]
[[simple:Piri Reis]]
[[fi:Piri Reis]]
[[sv:Piri Reis]]
[[tr:Piri Reis]]
