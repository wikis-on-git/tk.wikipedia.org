



{{Üçünji Koalisiýa urşy}}

'''Schöngrabern söweşi''' (şeýle-de ''Hollabrunn söweşi'') [[Napoleonçylyk Uruşlary| Napoleonçylyk Uruşlarynyň]] [[Üçünji Koalisiýa urşy]] döwründe [[16 noýabr]] [[1805]]-de [[Awstriýa|Awstriýanyň]] [[Hollabrunn]] şäherinden uzak bomadyk [[Grabern|Schöngrabern]] obasynyň golaýynda [[Ulm söweşi|Ulm söweşinden]] dört hepde soň, [[Austerlitz söweşi| Austerlitz söweşinden]] bolsa iki hepde öň bolup geçen söweş.  

[[Kutuzow|Kutuzowyň]] ýolbaşçylygyndaky rus goşuny [[Napoleon|Napoleonyň]] fransuz goşunyndan gaçyp, [[Dunaý derýasy| Dunaý derýasynyň]] demirgazygyna tarap  yza çekilýärdi. [[15 noýabr]] [[1805]]-de marşallar [[Joachim Murat|Murat]] bilen [[Jean Lannes|Lannesiň]] baştutanlygyndaky fransuz awangard goşuny  [[Wena]]da Dunaý derýasyndan geçýän bir köprini ele saldy. [[Buxhowden| Buxhowdeniň]] goşmaça goşuny bilen  [[Brünn|Brünnüň]] golaýynda tapyşmak üçin Kutuzowa wagt utmak zerurdy. Ol özüniň general-maýor knýaz [[Pýotr Bagration|Pýotr Bagrationyň]] dolandyrmagyndaky arýergardyna  fransuzlary eglemekligi tabşyrdy.

Murat bilen Lannes 4-nji we 5-nji korpuslara hem-de ätiýaçlyk kawaleriýa komandirlik edýärdi. Bagration [[Hollabrunn|Hollabrunnyň]] 6 km demirgazygynda Schöngrabern obasynyň (häzirki döwürde [[Grabern|Graberniň]] bir bölegi) üstüne abanyp duran baýyrdaky pozisiýany eýeledi. Murat öz öňünde tutuş rus goşuny durandyr öýdüp, hüjüme geçmekde ikirjiňlendi.  Bagration Murata wagtlaýyn ýaraşyk barada gepleşiklere başlamaklygy teklip etdi. Murat teklip bilen ylalaşyp, hüjüme ge.mekligi goýbolsun etdi. Bu barada habar berlende Napoleon diýseň gaharlanyp, Murata şeýle habar ýollady:

{{cquote| Size öz nägileligimi aýdara söz tapamok. Siz diňe meniň awangardyma komanda edýärsiňiz we meniň buýrugym bolmazdan wagtlaýyn ýaraşyk baglaşmaga ygtyýaryňyz ýok. Siz maňa tutuş kompaniýanyň miwesini elden giderdersiňiz. Haýal etmän ýaraşygy bozuň we duşmana hüjüm ediň. Siz oňa ylalaşyga gol çeken generalyň muňa hatda rus imperatoryndan başga hiç kimiň  hakynyň ýokdugyny düşündiriň. Onsoňam, rus imperatory ylalaşygy tassyklanyndan soň, men hem tassyklaryn. Ýöne munuň özi harby hile ahbetin. Hüjüme geçiň, rus goşunyny derbi-dagyn ediň. Onuň ýükli arabalaryny we artilleriýasyny ele salmaga mümkinçiligiňiz bar.}}
 
[[16 noýabr]] [[1805]]-de Murat ýaraşygyň öýlän sagat 5:00-a çenli dowam etjekdigini Bagrationa mälim etdi. Gije başly-barat harby hereket bolup geçdi. Fransuzlaryň ençeme hüjümine döz geleninden we öz pozisiýasyny alty sagat çemesi gorap saklanyndan soňra Bagration yza çekilmeli boldy. Ol esasy rus goşunlaryna goşulyşmak üçin demirgazyk-gündogara tarap yza çekilişligi ussatlyk bilen guramaklygyň hötdesinden geldi. Onuň san taýdan agdyklyk edýän güýçlere garşy ussatlarça goranmagy fransuzlary üstünlikli egläp, Kutuzow bilen Buxhowdeniň [[18 noýabr]] [[1805]]-de Brünnde tapyşmagyna ýeterlik puryja döretdi. 

== Salgylanmalar ==

*[http://www.napoleonicminiatureswargame.com/schongrabernob.html Söweş tertibi]
[[Category:Awstriýa]]

[[de:Schlacht bei Hollabrunn und Schöngrabern]]
[[en:Battle of Schöngrabern]]
[[fr:Combat d'Hollabrunn]]
[[ru:Бой при Холлабрунне]]
