	<big>'''Tupac Amaru Shakur'''</big> (D: 1971-nji ýylyň 16-njy iýuny, – Ö: 1996-njy ýylyň 13-nji sentýabry), [[Amerika]]ly rap music 
aýdymçysy, şahyr, senarist, aktýor ve prodýuser.
Doglandaky ady [[Lesane Parish Crooks]] bolan Shakuryň adyny, ejesi soň "Tupac Amaru Shakur" edip üýtgetdi. "Tupac Amaru" Hindiçe "parlaýan ýylan", "Shakur" bolsa Arapça "şükür" diýmekdi. Shakur, öweý kakasynyň familiýasydy. Ony hakyky kakasy diýip kabul edipdi. Hakyky kakasyny bolsa hiç tanamandy. Çagalygynda oňa hemme kişi "gara şazada" diýýärdi. Tupac heniz iki ýaşyndaka öweý kakasynyň ganly maşyn ogurlygyna gatnaşmagy maşgalany kyn ýagdaýda goýupdy. Nirä göçseler Tupac bagtly bolup bilmeýärdi. Bir reportažda şeýle diýipdi, "Mydama aglaýandygym ýadyma düşýär. Nirä göçsek öwrenişip bilemokdym. Hiç hili dostumam ýokdy." On iki ýaşyndaka Tupac, obraza girmegi , goşgy ýazmagy we söýgi aýdymlaryny ýazmagy halaýandygyny duýup başlady. Şol wagtlaar maşgalasy [[Baltimore]]-a göçdi we şol ýerde [[Baltimore]] Sungat Mekdebine gatnap teatr dersini öwrenip başlady. Bu mekdepde Tupac, öz yhlasyny we zehinini görkezdi. Mugallymlarynyňam oňa göwni ýetýärdi, emma bu ýagdaý uzaga çekmedi. [[Oakland]], [[Kaliforniýa]] göçdüler we özüniň aýdyşy ýaly "ýalňyş toplum" bilen şol ýerde tanyşdy. On bäş ýaşyndaka rap ýasamaga we aýdymyň sözlerini ýazmaga başlady. Şol döwürler özüne [[MC New York]] diýýärdi.
	Ýigrimi ýaşlaryndaka Tupac, 8 gezek türmä basyldy we bularyň içinde bikanun jynsy gatnaşyk hem bardy. Biri bolsa ölüm bilen netijelendi. Tupacyň topary bilen garşydaş topar atyşanda 6 ýaşyndaky gyzjagaz ölüpdi. (Şol wagtlar çeken wyždan azabyny "[[Hellrazor]]" atly aýdymynda şol gyzjagaz barada gürrüň berip ýatlaýar.)
	Soňra Tupac, [[Digital Underground]] atly grupba goşuldy. Ilkinji resmi aýdymy bolan "Same Song"y bu grupba bilen ýazdy. Grupbaň üstülik gazanmagy bilen Tupac, özüni meşhur eden "[[2Pacalypse Now]]" atly albomyny çykardy. "Brenda's Got A Baby" aýdymy bilen kariýerasy roketa ýaly atyldy. Täsirli rol ukyby saýasynda "Juice" atly filmde rol almagy başardy. Tupac soňra ikinji albomy bolan "[[Strictly For My N.I.G.G.A.Z.]]"y çykardy. 1994-nji ýylyň Noýabrynda talaňda 5 ok degdi. Shakur bu wakada "[[Notorious B.I.G.]]"i we "[[Puff Diddy]]"ni günäkär hasaplady. Aslynda ýalňyşanokdy. Soňra Tupac, gowulaşdy we 1995-nji ýylda "[[Me Against the World]]" albomyny çykardy. Tupacyň film kariýerasy bolsa [[Janet Jackson]] bilen oýnan "[[Poetic Justice]]" filminde çür depä çykdy. Tupacyň oýnan beýleki filmi bolan "[[Above The Rim]]" we soň "[[Platin Plak]]" baýragyny alan albomy "[[Me Against The World]]" bilen ösüşi bikanun jynsy gatnaşyk günäsi bilen gutardy. Tupac günäkärlenmeginden birnäçe sagat öň, niýeti henizem belli bolmadyk adamlar tarapyndan ýaragly talandy. Tupac 8 aý türmede ýatandan soň şol döwüriň meşhur prodýuseri "[[Suge Knight]]" tarapyndan tölenen 1.4 million dollar jezasy saýasynda azatlyga çykdy. [[Suge Knight]] bu hereketi bilen Tupacy öz şereketi "[[Death Row Recordz]]"a goşdy. Tupac, Death Row bilen 3 albomlyk ylalaşyga gol çekdi. Boşandan soň tankytlara iki CD-lik "[[All Eyez On Me]]" albomy bilen jogap berdi we bu albom diňe 2 hepdede 5 million satmagy başaryp Tupac Shakury çür depäňem üstüne çykardy. Bu san Hip-Hop musicde rewolýusiýady. Soň bolsa "[[Gridlock'd, Bullet]]" we "[[Gang Related]]" filmlerinde rol aldy.
	[[Las Vegas]]da 1996-njy ýylyň 7-nji sentýabrynda kimdigi näbelli adamlar tarapyndan atyldy we göni 7 gün soň sagat 04:03-de öldi. Jynazasy halka açylmady. Ejesi jesedini ýakdyryp külüni [[Los Angeles]] Köprüsinden aşak dökdi.
	Soň Tupac barada köp myş-myş ýaýrady. Fanlarynyň köpüsi onuň ölmedigine ynanýar. Tupac barda 7 Gün Teoriýasy (7 Day Theory) orta atyldy. Elbetde bu rowaýaty çüýretjek işlerem alnyp baryldy. "Öldi" diýlenden soňam albomlary çykmagyny dowam etdirdi. Tupac Shakur, 75 milliondan gowrak albom satmagy başaran ýeke täk rap music aýdymçysydyr. Ýaşka ölenem bolsa bu üstünlige ýetip "Iň Köp Satan Aýdymçylar"yň arasyna girmegi başardy.

'''<big>Tupac Amaru Shakur</big>'''

Doglandaky ady: Lesane Parish Crooks<br />

Doglan güni we ýeri: 1971-njy ýylyň 16-njy iýuny – [[Brooklyn]], [[New York]]<br />
Ölen güni we ýeri: 1996-njy ýylyň 13-nji sentýabry – [[Las Vegas]], [[Nevada]]<br />
Boýy: 1.75 m.<br />
Agramy: 74 kg.<br />
Aýrylyşan aýaly: [[Keisha Morris]]<br />
Ölmänkä adaglysy: [[Kidada Jones]]<br />
Käri: Rapçi / Aktýor / Şahyr / Prodýuser / Senarist<br />
Gowy görýän nahary: Ajy ketchuply jüýje eti<br />
Halaýan içgisi: Orange Pop<br />
Gowy görýän reňkleri: Gara we altyn sary<br />
Ýyldyzy: Ekizek<br />
Ejesiniň ady: [[Afeni Shakur]] (Alice Fay Williams)<br />
Kakasynyň ady: [[William Garland]]<br />
Öweý kakasy: [[Mutulu Shakur]] (Jerald W. Williams)<br />
Öweý uýasy: [[Sekyiwa Shakur]]<br />
Öweý agasy (inisem bolup biler): [[Mopreme Shakur]] (Maurice Harding)<br />
Baptism kakasy: Emler “Geronimo” Pratt<br />
Esaslandyran grupbalary: [[:Born Busy]], [[:One Nation Emcees]], [[:Two From The Crew]], [[:Strictly Dope]], [[:Digital Underground]], [[:Thug Life]], [[:Outlawz]]/[[:Outlaw Immortalz]]<br />
Lakamlary: [[:MC New York]], [[2Pac]], [[:Makaveli Tha Don]]

'''<big>Maşgalasy</big>'''

[[:Afeni Shakur (Ejesi):]] Tupacyň ejesi heniz Tupaca hamylaka Gara Panterler günäsi sebäpli türmededi. Tupacyň, heniz ejesiniň garnyndaky başlan türme durmuşy, onuň bütin ömri boýunça dowam edýär. Afeniniň türmä düşmeginiň sebäbi bolsa käbir banklara we uly magazinlere bomba goýmagydyr.<br />
[[:William Garland (Kakasy):]] Tupac ulalýança kakasyny öldi diýip bilýärdi. Emma 1995-nji ýylda New Yorktaky ýaragly talaňdan soň hassahana gelenleriň biri özüniň Tupacyň kakasydygyny aýdanda Tupacyň durmuşynda täze döwür başlady. William Garlandam Tupacyň tanyşlarynyň köpüsi ýaly Gara Panterleriň agzasydy. Tupac ömrüniň iň soňky ýylynda kakasy bilen görüşenem bolsa hakyky kakasyny Mutulu Shakur diýip kabul etdi.<br />
[[:Mutulu Shakur (Öweý kakasy):]] Afeni Shakuryň ikinci äri. Tupacyň hakyky kakasy diýip kabul eden adamy. 1981-nji ýylda gatnaşandygy aýdylýan üç ölümli ýaragly talaň etmişinden türmä düşdi we henizem türmede. Tupacyň ölüminden soň dostlary bilen görüşip "Dare To Struggle" atly ýatlama albomynyň çykarylmagynda uly tagalla etdi . Albom ABŞ-daky syýasy tussaglara sowgat edilipdi.<br />
[[:Lumumba Shakur (Dädesi):]] Mutulu Shakuryň dogany. Gara Panterleriň aktiw agzasydy. Mutulu türmä girmänkä Louisianada atylyp öldürildi.<br />
[[:Zayd Shakur (Dädesi):]] Mutulu Shakuryň dogany. Olam maşgalanyň beýleki agzalary ýaly Gara Panterdi. New Jerseyde ýaragly tutluşykda öldi.<br />
[[:Geronimo Pratt (Baptism kakasy):]] Tupacyň baptism kakasy. Gara Panterler sebäpli birnäçe ýyl türmede ýatdy.<br />
[[:Assata Shakur (Gelnejesi):]] 1973-nji ýylda Assata ve Zayd Shakur New Jerseyde polisiýa tarapyndan saklandylar. Ýaragly tutluşykda Zayd we polisiýa öldi, Assata bolsa türmä basyldy. Özüniň türmede öldüriljegini eşidende bolsa 1979-njy ýylda Gara Panterler tarapyndan türmeden alnyp gaçyldy we Kuba äkidildi. Şu wagt Kubada Fidel Castro tarapyndan goralýan öýde ýaşaýar. Tupacyň aslynda ölmedigi we gelnejesi Assata Shakur bilen bile Kubada ýaşaýandygy barada myş-myşlar bar.<br />
[[:Set Shakur (Uýasy):]] Tupacyň uýasy. "Coast Trippin" filminiň sazlary "Snake Eyez" albomynda aýdym aýtdy.<br />
[[:Mopreme Shakur (Agasy):]] Mopreme Tupacyň kaka bir agasy Maurice Hardingiň lakamy. Tupac bilen birlikde "Thug Life" grupbasynda bile işleşdi.<br />
[[:Keisha Morris (Aýrylyşan aýaly):]] Tupac türmedekä oňa öýlendi. Tupac bilen ilkinji gezek 1994-nji ýylyň iýunynda tanyşdylar. Duşuşyp başlanlaryndan üç aý soň Tupac oňa öýlenme teklip etti we öýlendi. Tupac türmedekä Arizona göçmek we Star atly gyzynyň ýa-da Michelangelo atly oglunyň bomagyny isleýärdi. Tupac çykandan soň aýrylyşdylar.<br />
[[:Kidada Jones' (Adaglysy):]] Tupac ölende adaglysydy we ýakynda durmuş gurmak isleýärdiler. Kidada meşhur sazanda we prodýuser [[:Quincy Jones]]yň gyzy. Quincy Jonesam Tupac ölenden soň "Tupac Amaru Shakur 1971-1996" atly ýatlama kitabynyň ýazylmagynda tagalla etdi.
[[en:Tupac Shakur]]
