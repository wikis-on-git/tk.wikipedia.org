'''Daňdan wagty''' — Günüň dogjak ýeriniň ýagtylyp başlamagy.

'''Saba, säher wagty, ir ertir''' — Daň atandan gün dogýança. Tomus aýlarynda ol bir ýarym sagatlap dowam edýär.

'''Ertir wagty''' — Daň atandan Gün dogup, gowy ýerden saýlnýança. Şeýle hem ertir sözüniň geljek, indiki gün manysy hem bar. Mysal üçin, „bu gün bolmaz, ertir gel“ ýa-da „Ertirimizi (geljegimizi) göz öňünde tutsak“.

'''Salkyn''' — Bir gündiziň ýarsy. Mysal üçin, „Bu işi bir salkynda etse bolar“

'''Ertir salkyn''' — Gündiziň birinji ýarymy. Gün dogandan günortana çenli dowam edýär.

'''Öýlän salkyn''' — Gündiziň ikinji ýarymy. Günortandan ýarym sagat çemesi geçensoň başlanyp, gün ikindi bolýança dowam edýär. 

'''Guşluk''' — Tomus günleri sagat 9 töweregi

'''Uly guşluk''' — Tomus günleri sagat 11 töweregi.

'''Günortan, günorta, çäş wagty, günorta garaňkysy''' — Günüň iň ýokary galýan wagty. Günortandan soň gün aşak inip ugraýar. Mysal üçin „Günorta boldy“, „Çarşenbe gün çäş wagty“.

'''Öýlän''' — Günortandan ýarym sagat çemesi geçenden soň başlanýar. 

'''Ir öýlän''' — Günortan geçenden soň öýläniň giren ilkinji pursatlary.

'''Ak öýlän''' — Ir öýleden soň öýle guşluga çenli.

'''Öýle guşluk''' — Ak öýländen soň ikindä çenli. 

'''Ikindi''' — Ýaşmasy golaýlan günüň reňkiniň üýtgäp gyzaryp başlaýan wagty. Ikindi girende her bir zadyň kölegesi öz boýunyň iki essesine günortanky kölegesiniň boýuny goşanyňdaky uzynlyga ýetýär.

'''Agşam''' — Gün ýaşan badyna agşam girýär we garaňky gatlyşýança dowam edýär. 

'''Ir agşam, ilkagşam''' — Agşamyň ilkinji pursatlary. Ýaşan günüň ýagtysy solýança dowam edýär. 

'''Giç agşam''' — Ýaşan günüň ýagtysy ýiteňkirläp, şapak doly ýitinçä, asmanda görünýän ýyldyzlar sanardan has köpelýänçä dowam edýär.

'''Ýassy''' — Agşamdan soň ýassy namazynyň okalýan wagty girende başlanýar.

'''Ýary gije''' — Gijäniň ýarpysynyň geçmegi. Gije umumy ikä bölünip, ýary gijeden öň we ýary gijeden soň diýlip hem atlandyrylýar.

== Türkmenbaşy eýýamynda wagt aňladylyş reformasy ==
'''Aý atlary'''<br>
<table cellpadding=5>
<tr bgcolor="#CCCCCC"><td>Iňlisçe</td><td>[[TSSR]] görnüşi</td><td>Türkmenbaşy eýýamynda</td></tr>
<tr><td>January</td><td>Ýanwar</td><td>[[Türkmenbaşy aý]]</td></tr>
<tr><td>February</td><td>Fewral</td><td>[[Baýdak aý]]</td></tr>
<tr><td>March</td><td>Mart</td><td>[[Nowruz aý]]</td></tr>
<tr><td>April</td><td>Aprel</td><td>[[Gurbansoltan aý]]</td></tr>
<tr><td>May</td><td>Maý</td><td>[[Magtymguly aý]]</td></tr>
<tr><td>June</td><td>Iýun</td><td>[[Oguzhan aý]]</td></tr>
<tr><td>July</td><td>Iýul</td><td>[[Gorkut aý]]</td></tr>
<tr><td>August</td><td>Awgust</td><td>[[Alp Arslan aý]]</td></tr>
<tr><td>September</td><td>Sentýabr</td><td>[[Ruhnama aý]]</td></tr>
<tr><td>October</td><td>Oktýabr</td><td>[[Garaşsyzlyk aý]]</td></tr>
<tr><td>November</td><td>Noýabr</td><td>[[Sanjar aý]]</td></tr>
<tr><td>December</td><td>Dekabr</td><td>[[Bitaraplyk aý]]</td></tr>
</table><br>
'''Hepdäniň günleri'''<br>
<table cellpadding=5>
<tr bgcolor="#CCCCCC"><td>Iňlisçe</td><td>Parsça-Türkmençe görnüşi</td><td>Türkmenbaşy eýýamynda</td></tr>
<tr><td>Monday</td><td>Duşenbe</td><td>[[Başgün]]</td></tr>
<tr><td>Tuesday</td><td>Sişenbe</td><td>[[Ýaşgün]]</td></tr>
<tr><td>Wednesday</td><td>Çarşenbe</td><td>[[Hoşgün]]</td></tr>
<tr><td>Thursday</td><td>Penşenbe</td><td>[[Sogapgün]]</td></tr>
<tr><td>Friday</td><td>Anna</td><td>[[Annagün]]</td></tr>
<tr><td>Saturday</td><td>Şenbe</td><td>[[Ruhgün]]</td></tr>
<tr><td>Sunday</td><td>Ýekşenbe</td><td>[[Dynçgün]]</td></tr>
</table>

== Ulanylan çeşmeler ==
