[[Image:Zergarcilik.jpg|300px|thumb|right|Şaý-sepler]]

Türkmenleriň zergärçilik däpleri gadymy wagtlardan başlanypdyr. Matalaryň ýüzüne keşde çekmek we altyn çaýylan, gymmat bahaly daşlar bilen bezelen, zikgelenen kümüşden taýýarlanylan zergärçilik önümleri şu däbiň ýüze çykmasy bolup durýar.

Aýal-gyzlaryň egin-eşikleri, ozaly bilen-de gelinleriň egin-eşikleri ýokary çeperçilik bilen bezelýär. [[Börük|Börüge]] dakylýan [[şaý-sepler]], [[saçbagy|saçbagylar]], [[gulakhalka|gulakhalkalar]], boýna we döşe, bilege dakylýan şaý-sepler taýýarlanypdyr: depesinden dabanyna çenli nepis şaý-sepler bilen bezelen gyz, hamala diýersiň, özüniň açyk gyzyl reňkdäki köýneginde [[kümüş|kümüşe]] çolanan ýaly bolup görünýär.

Özboluşly zergärçilik önümleri adamyň we [[haýwanlar|haýwanlaryň]], [[guşlar|guşlaryň]] we [[möjek|möjegiň]] formalaryny gaýtalaýar, bular bolsa ähli türki halklaryň iň gowy görýän nagyşlarydyr.

Estetiki wezipesinden başga-da, [[şaý-sepler]] dürli keselleriň öňüni almak ähmiýetine hem eýedir, şaý-sepleriň keramatlylary hem bolup, olar adamlary göz degmeden goraýar. Seýrek bolaýmasa, olaryň [[Merkezi Aziýa|Merkezi Aziýanyň]] beýleki halklarynyň şaý-sepleriniň arasynda özüne meňzeşleri ýokdur. Şol bir wagtyň özünde gadymy [[Parfiýa|Parfiýanyň]] hem-de [[Margiana|Margiananyň]] bezeg sungaty bilen arabaglanyşygynyň bardygy duýulýar, bu bolsa, şübhesiz, çeperçilik däpleriniň güýjüne hem-de üznüksizligine şaýatlyk edýär.

[[bg:Бижутерия]]
[[cs:Šperk]]
[[da:Smykke]]
[[de:Schmuck]]
[[el:Κόσμημα]]
[[en:Jewellery]]
[[eo:Juvelo]]
[[es:Joyería]]
[[fi:Koru]]
[[fr:Joaillerie]]
[[he:תכשיט]]
[[id:Perhiasan]]
[[it:Gioielleria]]
[[ja:アンティーク・ジュエリー]]
[[ku:Cewer]]
[[lt:Papuošalas]]
[[nds-nl:Opsmuk]]
[[new:तिसा]]
[[nl:Sieraad]]
[[nn:Smykke]]
[[no:Smykke]]
[[pl:Biżuteria]]
[[pt:Joalharia]]
[[qu:Achala]]
[[ru:Ювелирное изделие]]
[[simple:Jewelry]]
[[sk:Šperk]]
[[sl:Nakit]]
[[sv:Smycken]]
[[uk:Ювелірні прикраси]]
[[yi:צירונג]]
[[zh:珠寶]]
