[[Image:Zergärçilik.jpg|300px|thumb|right|Şaý-sepler]]
<b>" Gyz-gelinlerimize zümerret daşlaryny gysganmaň. Nirede bar bolsa tapyp getirip beriň. Gyz-geliniň göwnüni ýykan türk iman (türkmen) däldir. Ejiz, naçar, göwni näzikdir. Olary näzik saklajak bolsaňyz göwnüne ýetiň. Bezeg daşyny boýnuna, arkasyna, döşüne dakyň, ýöne ýüzüne degmäň, ýüzüň özi müň zümerretden zyýatdyr. Beýik Taňrynyň ýüregindäki mähir-nury ýuzde jemlenendir, dünýäni çyraglandyrýandyr. Şonda olar has owadan görüner, näzik bolar, göwnüňizi açar ruh berer " diýip Nuh pygamber wesýet edýärdi.</b> 
Ruhnama Beýik Saparmyrat Türkmenbaşy

Türkmenleriň zergärçilik däpleri gadymy wagtlardan başlanypdyr. Matalaryň yüzüne keşde çekmek we altyn çaýylan, gymmat bahaly daşlar bilen bezelen, zikgelenen kümüşden taýýarlanylan zergärçilik önümleri şu däbiň ýüze çykmasy bolup durýar. Aýal-gyzlaryň [[egin-eşikleri]], ozaly bilen-de gelinleriň egin-eşikleri ýokary çeperçilik bilen bezelýär. Börüge dakylýan [[şaý-sepler]], [[saçbagylar]], [[gulakhalkalar]], boýna we döşe, bilege dakylýan şaý-sepler taýýarlanypdyr: depesinden dabanyna çenli nepis şaý-sepler bilen bezelen gyz, hamala diýersiň, özüniň açyk gyzyl reňkdäki köýneginde [[kümüş]]e çolanan ýaly bolup görünýär. Özboluşly zergärçilik önümleri adamyň we [[haýwanlar]]yň, [[guşlar]]yň we möjegiň formalaryny gaýtalaýar, bular bolsa ähli [[türk]]i halklaryň iň gowy görýän nagyşlarydyr. Estetiki wezipesinden başga-da, [[şaý-sepler]] dürli keselleriň öňüni almak ähmiýetine hem eýedir, şaý-sepleriň keramatlylary hem bolup, olar adamlary göz degmeden goraýar. Seýrek bolaýmasa, olaryň [[Merkezi Aziýa]]nyň beýleki halklarynyň şaý-sepleriniň arasynda özüne meňzeşleri ýokdur. Şol bir wagtyň özünde gadymy Parfiýanyň hem-de [[Margiana]]nyň bezeg sungaty bilen arabaglanyşygynyň bardygy duýulýar, bu bolsa, şübhesiz, çeperçilik däpleriniň güýjüne hem-de üznüksizligine şaýatlyk edýär.

[[en:Jewellery]]
